# Вѝе не обѝчате хотѐлите?

Тря̀бва да си тръ̀гвам вѐче.

Защо?

Къдѐ?

Не мо̀га дъ̀лго да седя̀ на слъ̀нце, налѝ зна̀ете.

Жа̀лко!

И аз мно̀го съжаля̀вам!

Позволѝ ми да те изпра̀тя.

Не е задължѝтелно.

Настоя̀вам!

Тога̀ва нѐка да тръ̀гваме.

Ха̀йде ча̀о, Ивайло!

Ча̀о!

А той ня̀ма ли да до̀йде с на̀с?

Не.

Ивайло, а ти ня̀ма ли да до̀йдеш с на̀с?

Не, ня̀кой друг път.

Тога̀ва, ча̀о!

Ча̀о!

Ти на хотѐл ли си илѝ си на бунга̀ло?

На хотѐл съм но не ми харѐсва.

Как така̀?

Ста̀ята ня̀ма климатѝк, a асансьо̀рът вѐчно не ра̀боти.

И какво̀ мѝслиш да пра̀виш?

Ѝскам да се настаня̀ в друг хотѐл.

Ня̀ма да е лѐсно. Хотѐлите сега̀ са пъ̀лни.

Посъвѐтвай ме нѐщо.

Ѝма ня̀колко вариа̀нта: друг хотѐл, бунга̀ло в къ̀мпинг, ста̀я под на̀ем илѝ пала̀тка.

Пала̀тката и бунга̀лото отпа̀дат.

Тога̀ва знам едѝн хотѐл с едн̀а, две, три, чѐтири звездѝ, къдѐто мо̀же да ѝма свобо̀дни ста̀и.

Добъ̀р ден!

Добъ̀р ден, заповя̀дайте! Ѝмате ли резервация?

Не, за съжалѐние. А ѝма ли свобо̀дни ста̀и?

Да, ѝма. Дво̀йка ли вѝ тря̀бва?

Не, нѝе тъ̀рсим ста̀я с едн̀о легло̀.

Нѐка поглѐдна в регистрацио̀нната кнѝга, изча̀кайте ма̀лко.

Добрѐ.

Ѝма ста̀я за едѝн човѐк, но тя е свобо̀дна са̀мо до пъ̀рви септѐмври. Устро̀йва ли вѝ?

Да, аз смя̀там да отсѐдна до кра̀я на а̀вгуст.

Какв̀а е цена̀та за едн̀а нощувка?

Едн̀а нощувка стру̀ва 10 евро.

А ѝма ли климатѝк?

Разбѝра се.

Отлѝчно!

Нѐка вѝ регистрѝрам тога̀ва. Трите вѝ ѝмена, а̀ко обѝчате.

Рина Николаевна Петрова.

Николаевна и вашето прѐзиме, а Петрова е фамѝлията налѝ?

Да.

Ка̀жете си адрѐса и но̀мера на паспо̀рта, а̀ко обѝчате.

Град Москва, улица Угрешска, блок 18, апартамент 167.

Благодаря̀. Подпѝшете ту̀к. Заповя̀дайте това̀ е вашият ключ.
