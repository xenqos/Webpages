# Мо̀ето семѐйство е голя̀мо

А ти на ко̀лко годѝни си?

Ти не зна̀еш ли, че да̀мите не ги пѝтат за тя̀хната въ̀зраст?

Но нѝе сме о̀ще млади. Аз съм напрѝмер на двайсет и две годѝни.

Зна̀чи вѝе сте връстнѝци с моята сестра̀. Аз съм на деветнайсет годѝни.

Кога̀ е тво̀ят рождѐн ден?

През март, а тво̀ят?

Аз съм септемврѝйско детѐ.

Нѝе с моя брат и със сестра̀ ми сме ро̀дени през март.

Тво̀ето семѐйство е до̀ста голя̀мо. Аз напрѝмер, ня̀мам нѝто сестра̀, нѝто брат.

Мно̀го се ра̀двам, че ѝмам и сестра̀, и брат.

С тях сѝгурно вѝнаги е вѐсело.

Да, с тях вѝнаги е вѐсело. Със сестра̀ ми ѝмаме са̀мо две годѝни ра̀злика и сме мно̀го добр̀и прия̀телки.

А брат ти на ко̀лко годѝни е?

Той е въ̀зрастен и не живѐе с на̀с. Вѐче е жѐнен и ѝма дъщеря̀.

Зна̀чи, ти вѐче си лѐля, защо̀то ѝмаш плѐменница?

Да, вѐче съм лѐля. А твоите родѝтели с какво̀ се занима̀ват?

Татко за̀едно с чѝчо ми рабо̀тят в нѐмска фѝрма. А ма̀ма и лѐля са домакѝни.

Сѝгурно ѝмаш и братовчѐди?

Да, две братовчедки и едѝн братовчѐд. Моето семѐйство съ̀що не е ма̀лко.

А ѝмаш ли ку̀че илѝ ко̀тка?

Да ѝмам ку̀че.

Какв̀а поро̀да е твоето ку̀че?

До̀берман. Той е голя̀м и чѐрен.

Ха̀пе ли?

Не той е добъ̀р.

А как се ка̀зва?

Неро.

А аз ѝмам голя̀м котара̀к и три хамстера.

С тях ли хра̀ниш котара̀ка си?

Не го хра̀ня с хамстери, разбѝра се! Той не ги яде.

Стра̀нно!

Не ги яде, но и не ги обѝча.

Тога̀ва е норма̀лен котара̀к.
