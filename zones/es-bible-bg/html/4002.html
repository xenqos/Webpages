<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4002.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4001.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4003.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Матей 02</h1>


<p><span class='l'>01</span>&ensp;А когато се роди Исус във Витлеем Юдейски в дните на цар Ирод, ето, мъдреци от изток пристигнаха в Йерусалим.</p>
<p><span class='l'>02</span>&ensp;И казаха: Къде е Юдейският Цар, който се е родил? Защото видяхме звездата Му на изток и дойдохме да Му се поклоним.</p>
<p><span class='l'>03</span>&ensp;Като чу това, цар Ирод се смути и цял Йерусалим заедно с него.</p>
<p><span class='l'>04</span>&ensp;Затова събра всички главни свещеници и книжници на народа и ги разпитваше къде трябва да се роди Христос.</p>
<p><span class='l'>05</span>&ensp;А те му казаха: Във Витлеем Юдейски, защото така е писано чрез пророка:</p>
<p><span class='l'>06</span>&ensp;„И ти, Витлееме, земьо Юдова,<br>никак не си най-малък между Юдовите началства,<br>защото от тебе ще произлезе Вожд,<br>Който ще бъде пастир на Моя народ Израел.“</p>
<p><span class='l'>07</span>&ensp;Тогава Ирод повика тайно мъдреците и внимателно разучи от тях времето, когато се е явила звездата.</p>
<p><span class='l'>08</span>&ensp;И като ги изпрати във Витлеем, каза им: Идете, разпитайте внимателно за Детето; и като Го намерите, известете ме, за да ида и аз да Му се поклоня.</p>
<p><span class='l'>09</span>&ensp;А те, като изслушаха царя, си тръгнаха; и, ето, звездата, която бяха видели на изток, вървеше пред тях, докато дойде и спря над мястото, където беше Детето.</p>
<p><span class='l'>10</span>&ensp;Като видяха звездата, се зарадваха твърде много.</p>
<p><span class='l'>11</span>&ensp;И като влязоха в къщата, видяха Детето с майка Му Мария, паднаха и Му се поклониха; и като отвориха съкровищата си, принесоха Му дарове - злато, ливан и смирна.</p>
<p><span class='l'>12</span>&ensp;А понеже бяха предупредени от Бога насън да не се връщат при Ирод, те си отидоха по друг път в своята страна.</p>
<p><span class='l'>13</span>&ensp;А след като си отидоха, ето, ангел от Господа се явява насън на Йосиф и казва: Стани, вземи Детето и майка Му и бягай в Египет, и остани там, докато ти кажа, защото Ирод ще потърси Детето, за да Го погуби.</p>
<p><span class='l'>14</span>&ensp;И така, той стана, взе Детето и майка Му през нощта и отиде в Египет,</p>
<p><span class='l'>15</span>&ensp;където остана до смъртта на Ирод, за да се сбъдне изреченото от Господа чрез пророка, който казва:<br>„От Египет повиках Сина Си.“</p>
<p><span class='l'>16</span>&ensp;Тогава Ирод, като видя, че беше подигран от мъдреците, разяри се много и прати да погубят всички момченца във Витлеем и във всичките му околности, на две години и по-малки, според времето, което внимателно беше разучил от мъдреците.</p>
<p><span class='l'>17</span>&ensp;Тогава се изпълни изреченото от пророк Йеремия, който казва:</p>
<p><span class='l'>18</span>&ensp;„Глас се чу в Рама,<br>плач и голямо ридание;<br>Рахил оплакваше децата си<br>и не искаше да се утеши, защото ги няма вече.“</p>
<p><span class='l'>19</span>&ensp;А като умря Ирод, ето, ангел от Господа се яви насън на Йосиф в Египет и каза:</p>
<p><span class='l'>20</span>&ensp;Стани, вземи Детето и майка Му и иди в Израелевата земя; защото измряха онези, които искаха живота на Детето.</p>
<p><span class='l'>21</span>&ensp;И така, той стана, взе Детето и майка Му и дойде в Израелевата земя.</p>
<p><span class='l'>22</span>&ensp;Но като чу, че над Юдея царувал Архелай, на мястото на баща си Ирод, страхуваше се да иде там; и предупреден от Бога насън, се оттегли в Галилейските околии,</p>
<p><span class='l'>23</span>&ensp;дойде и се засели в един град, наречен Назарет; за да се сбъдне казаното чрез пророците, че ще се нарече Назарянин.</p>


</span>

</div>
</div>
</body>
</html>
