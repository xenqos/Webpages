<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4004.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4003.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4005.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Матей 04</h1>


<p><span class='l'>01</span>&ensp;Тогава Исус бе отведен от Духа в пустинята, за да бъде изкушаван от дявола.</p>
<p><span class='l'>02</span>&ensp;И след като пости четиридесет дни и четиридесет нощи, най-после огладня.</p>
<p><span class='l'>03</span>&ensp;И така, изкусителят дойде и Му каза: Ако си Божий Син, заповядай тези камъни да станат хлябове.</p>
<p><span class='l'>04</span>&ensp;А Той отговори: Писано е: „Не само с хляб ще живее човек, но с всяко слово, което излиза от Божиите уста.“</p>
<p><span class='l'>05</span>&ensp;Тогава дяволът Го заведе в святия град, постави Го на крилото на храма и Му каза:</p>
<p><span class='l'>06</span>&ensp;Ако си Божий Син, хвърли се долу; защото е писано:<br>„Ще заповяда на ангелите Си за Теб;<br>и на ръце ще Те вдигат,<br>да не би да удариш о камък крака Си.“</p>
<p><span class='l'>07</span>&ensp;Исус му каза: Писано е още:<br>„Да не изпитваш Господа, твоя Бог.“</p>
<p><span class='l'>08</span>&ensp;Пак Го заведе дяволът на една много висока планина, показа Му всички царства на света и тяхната слава и Му каза:</p>
<p><span class='l'>09</span>&ensp;Всичко това ще Ти дам, ако паднеш да ми се поклониш.</p>
<p><span class='l'>10</span>&ensp;Тогава Исус му каза: Махни се, Сатана, защото е писано: „На Господа, твоя Бог, да се покланяш и само на Него да служиш.“</p>
<p><span class='l'>11</span>&ensp;Тогава дяволът Го остави; и, ето, ангели дойдоха и Му прислужваха.</p>
<p><span class='l'>12</span>&ensp;А когато Исус чу, че Йоан бил предаден на властта, се оттегли в Галилея.</p>
<p><span class='l'>13</span>&ensp;И като напусна Назарет, дойде и се настани в Капернаум край езерото, в Завулоновите и Нефталимовите предели;</p>
<p><span class='l'>14</span>&ensp;за да се сбъдне изреченото чрез пророк Исая, който казва:</p>
<p><span class='l'>15</span>&ensp;„Завулоновата земя и Нефталимовата земя,<br>край езерото, отвъд Йордан, езическа Галилея;</p>
<p><span class='l'>16</span>&ensp;народът, който седеше в тъмнина, видя голяма светлина;<br>и на онези, които седяха в страната на мрачната сянка,<br>на тях изгря светлина.“</p>
<p><span class='l'>17</span>&ensp;Оттогава Исус започна да проповядва, като казваше: Покайте се, защото наближи небесното царство.</p>
<p><span class='l'>18</span>&ensp;И като ходеше край Галилейското езеро, видя двамата братя - Симон, наречен Петър, и брат му Андрей, че хвърляха мрежи в езерото, понеже бяха рибари.</p>
<p><span class='l'>19</span>&ensp;Той им каза: Елате след Мен и Аз ще ви направя ловци на човеци.</p>
<p><span class='l'>20</span>&ensp;И те веднага оставиха мрежите и тръгнаха след Него.</p>
<p><span class='l'>21</span>&ensp;И като отмина оттам, видя други двама братя - Яков Зеведеев и брат му Йоан, че кърпеха мрежите си в ладията с баща си Зеведей; и ги повика.</p>
<p><span class='l'>22</span>&ensp;И те начаса оставиха ладията и баща си и тръгнаха след Него.</p>
<p><span class='l'>23</span>&ensp;Тогава Исус ходеше по цяла Галилея и поучаваше в синагогите им, и проповядваше благовестието на царството, като изцеляваше всякаква болест и всякаква немощ сред народа.</p>
<p><span class='l'>24</span>&ensp;И се разнесе слух за Него по цяла Сирия; и довеждаха при Него всички болни, измъчвани от разни болести и страдания, обладани от бесове, епилептици и парализирани; и ги изцели.</p>
<p><span class='l'>25</span>&ensp;И след Него вървяха големи множества от Галилея и Декапол, от Йерусалим и Юдея и от другата страна на Йордан.</p>


</span>

</div>
</div>
</body>
</html>
