<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4005.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4004.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4006.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Матей 05</h1>


<p><span class='l'>01</span>&ensp;А Исус, като видя множествата, изкачи се на хълма; и когато седна, учениците Му дойдоха при Него.</p>
<p><span class='l'>02</span>&ensp;И като отвори устата Си, поучаваше ги, като казваше:</p>
<p><span class='l'>03</span>&ensp;Блажени бедните по дух, защото е тяхно небесното царство.</p>
<p><span class='l'>04</span>&ensp;Блажени скърбящите, защото те ще се утешат.</p>
<p><span class='l'>05</span>&ensp;Блажени кротките, защото те ще наследят земята.</p>
<p><span class='l'>06</span>&ensp;Блажени, които гладуват и жадуват за правдата, защото те ще се наситят.</p>
<p><span class='l'>07</span>&ensp;Блажени милостивите, защото на тях ще се показва милост.</p>
<p><span class='l'>08</span>&ensp;Блажени чистите по сърце, защото те ще видят Бога.</p>
<p><span class='l'>09</span>&ensp;Блажени миротворците, защото те ще се нарекат Божии синове.</p>
<p><span class='l'>10</span>&ensp;Блажени гонените заради правдата, защото е тяхно небесното царство.</p>
<p><span class='l'>11</span>&ensp;Блажени сте, когато ви хулят и ви гонят, и говорят против вас лъжливо всякакво зло заради Мене;</p>
<p><span class='l'>12</span>&ensp;радвайте се и се веселете, защото голяма е наградата ви на небесата, понеже така гониха пророците, които бяха преди вас.</p>
<p><span class='l'>13</span>&ensp;Вие сте солта на земята. Но ако солта обезсолее, с какво ще се осоли? Тя вече за нищо не става, освен да се изхвърли навън и да се тъпче от хората.</p>
<p><span class='l'>14</span>&ensp;Вие сте светлината на света. Град, поставен на хълм, не може да се укрие.</p>
<p><span class='l'>15</span>&ensp;И когато запалят светило, не го слагат под шиника, а на светилника и то свети на всички, които са в къщи.</p>
<p><span class='l'>16</span>&ensp;Също така нека свети вашата светлина пред човеците, за да виждат добрите ви дела и да прославят вашия Отец, Който е на небесата.</p>
<p><span class='l'>17</span>&ensp;Да не мислите, че съм дошъл да разруша закона или пророците? Не съм дошъл да разруша, но да изпълня.</p>
<p><span class='l'>18</span>&ensp;Защото истина ви казвам: Докато премине небето и земята, нито една йота, нито една чертица от закона няма да премине, докато всичко не се сбъдне.</p>
<p><span class='l'>19</span>&ensp;И така, който наруши една от тези най-малки заповеди и научи така човеците, най-малък ще се нарече в небесното царство; а който ги изпълни и научи така човеците, той ще се нарече велик в небесното царство.</p>
<p><span class='l'>20</span>&ensp;Защото ви казвам, че ако вашата праведност не надмине праведността на книжниците и фарисеите, няма да влезете в небесното царство.</p>
<p><span class='l'>21</span>&ensp;Чули сте, че е било казано на древните: „Не убивай; и който убие, ще бъде виновен пред съда.“</p>
<p><span class='l'>22</span>&ensp;А пък Аз ви казвам, че всеки, който се гневи на брат си без причина, ще бъде виновен пред съда; и който каже на брат си Рака, ще бъде виновен пред Синедриона; а който му каже: Бунтовни безумецо, ще бъде виновен за огнения пъкъл.</p>
<p><span class='l'>23</span>&ensp;И така, като принасяш дара си на олтара, ако там си спомниш, че брат ти има нещо против теб,</p>
<p><span class='l'>24</span>&ensp;остави дара си там, пред олтара, и първо иди и се помири с брат си, и тогава ела, и принеси дара си.</p>
<p><span class='l'>25</span>&ensp;Бързай да се сдобриш с противника си, докато си на пътя с него към съдилището, да не би противникът ти да те предаде на съдията, а съдията да те предаде на служителя и да бъдеш хвърлен в тъмница.</p>
<p><span class='l'>26</span>&ensp;Истина ти казвам: Няма да излезеш оттам, докато не изплатиш и последния кодрант.</p>
<p><span class='l'>27</span>&ensp;Чули сте, че е било казано: „Не прелюбодействай.“</p>
<p><span class='l'>28</span>&ensp;Но Аз ви казвам, че всеки, който гледа жена, за да я пожелае, вече е прелюбодействал с нея в сърцето си.</p>
<p><span class='l'>29</span>&ensp;Ако дясното ти око те съблазнява, извади го и го хвърли; защото по-добре е за тебе да погине една от телесните ти части, а не цялото ти тяло да бъде хвърлено в пъкъла.</p>
<p><span class='l'>30</span>&ensp;И ако дясната ти ръка те съблазнява, отсечи я и я хвърли; защото по-добре е за тебе да погине една от телесните ти части, а не цялото ти тяло да отиде в пъкъла.</p>
<p><span class='l'>31</span>&ensp;Още е било казано: „Който напусне жена си, нека й даде разводно писмо.“</p>
<p><span class='l'>32</span>&ensp;А пък Аз ви казвам, че всеки, който напусне жена си, освен по причина на прелюбодейство, прави я да прелюбодейства; и който се ожени за нея, когато бъде напусната, той прелюбодейства.</p>
<p><span class='l'>33</span>&ensp;Чули сте още, че е било казано на древните: „Не нарушавай клетвата си, но изпълнявай клетвите си пред Господа.“</p>
<p><span class='l'>34</span>&ensp;Но Аз ви казвам: Изобщо да не се кълнете; нито в небето, защото то е престол на Бога;</p>
<p><span class='l'>35</span>&ensp;нито в земята, защото е Негово подножие; нито в Йерусалим, защото е град на великия Цар.</p>
<p><span class='l'>36</span>&ensp;Нито в главата си да се кълнеш, защото не можеш да направиш нито един косъм бял или черен.</p>
<p><span class='l'>37</span>&ensp;Но говорът ви да бъде: Да, да! Не, не! А каквото е повече от това, е от лукавия.</p>
<p><span class='l'>38</span>&ensp;Чули сте, че е било казано: „Око за око, зъб за зъб.“</p>
<p><span class='l'>39</span>&ensp;А пък Аз ви казвам: Не се противете на злия човек; но ако те удари някой по дясната буза, обърни му и другата.</p>
<p><span class='l'>40</span>&ensp;На този, който би поискал да се съди с теб и да ти вземе ризата, остави му и горната си дреха.</p>
<p><span class='l'>41</span>&ensp;Който те принуди да вървиш с него една миля, иди с него две.</p>
<p><span class='l'>42</span>&ensp;Дай на този, който проси от теб; и не се отвръщай от онзи, който ти иска на заем.</p>
<p><span class='l'>43</span>&ensp;Чули сте, че е било казано: „Обичай ближния си, а мрази неприятеля си.“</p>
<p><span class='l'>44</span>&ensp;Но Аз ви казвам: Обичайте неприятелите си и се молете за онези, които ви гонят,</p>
<p><span class='l'>45</span>&ensp;за да бъдете синове на вашия Отец, Който е на небесата; защото Той прави слънцето Си да изгрява и над злите, и над добрите и дава дъжд на праведните и на неправедните.</p>
<p><span class='l'>46</span>&ensp;Защото ако обичате само онези, които обичат вас, каква награда ви се пада? Не правят ли това и бирниците?</p>
<p><span class='l'>47</span>&ensp;И ако поздравявате само братята си, какво особено правите? Не правят ли това и езичниците?</p>
<p><span class='l'>48</span>&ensp;И така, бъдете съвършени и вие, както е съвършен вашият небесен Отец.</p>


</span>

</div>
</div>
</body>
</html>
