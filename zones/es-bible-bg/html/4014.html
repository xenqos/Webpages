<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4014.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4013.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4015.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Матей 14</h1>


<p><span class='l'>01</span>&ensp;В онова време четвъртовластникът Ирод чу слуха, който се носеше за Исус;</p>
<p><span class='l'>02</span>&ensp;и каза на слугите си: Този е Йоан Кръстител - той е възкръснал от мъртвите и затова тези сили действат чрез него.</p>
<p><span class='l'>03</span>&ensp;Защото Ирод беше хванал Йоан и го беше вързал и хвърлил в тъмница заради Иродиада, жената на брат си Филип;</p>
<p><span class='l'>04</span>&ensp;понеже Йоан му казваше: Не ти е позволено да я имаш.</p>
<p><span class='l'>05</span>&ensp;И искаше да го убие, но се боеше от народа, защото го смятаха за пророк.</p>
<p><span class='l'>06</span>&ensp;А когато Ирод имаше рожден ден, дъщерята на Иродиада танцува сред събраните и угоди на Ирод.</p>
<p><span class='l'>07</span>&ensp;Затова той с клетва обеща да й даде, каквото и да му поиска.</p>
<p><span class='l'>08</span>&ensp;А тя, подучена от майка си, каза: Дай ми тук на блюдо главата на Йоан Кръстител.</p>
<p><span class='l'>09</span>&ensp;Царят се наскърби; но заради клетвата си и заради седящите с него заповяда да й се даде.</p>
<p><span class='l'>10</span>&ensp;И изпрати да обезглавят Йоан в тъмницата.</p>
<p><span class='l'>11</span>&ensp;И донесоха главата му на блюдо и я дадоха на девойката, а тя я занесе на майка си.</p>
<p><span class='l'>12</span>&ensp;А учениците му, като дойдоха, взеха тялото и го погребаха; и отидоха и казаха на Исус.</p>
<p><span class='l'>13</span>&ensp;И Исус, като чу това, се оттегли оттам с ладия на уединено място настрана; а народът, като разбра, отиде след Него пеша от градовете.</p>
<p><span class='l'>14</span>&ensp;И Той, като излезе, видя голямо множество, смили се над тях и изцели болните им.</p>
<p><span class='l'>15</span>&ensp;А като се свечери, учениците дойдоха при Него и казаха: Мястото е уединено и времето вече напредна; разпусни народа да отиде по селата да си купи храна.</p>
<p><span class='l'>16</span>&ensp;А Исус им каза: Няма нужда да ходят; дайте им вие да ядат.</p>
<p><span class='l'>17</span>&ensp;А те Му отговориха: Имаме тук само пет хляба и две риби.</p>
<p><span class='l'>18</span>&ensp;А Той им каза: Донесете ги тук при Мене.</p>
<p><span class='l'>19</span>&ensp;Тогава, като заповяда на народа да насяда на тревата, взе петте хляба и двете риби, погледна към небето и благослови; и като разчупи хлябовете, даде ги на учениците, а учениците - на народа.</p>
<p><span class='l'>20</span>&ensp;И всички ядоха и се наситиха; и вдигнаха останалите къшеи - дванадесет пълни коша.</p>
<p><span class='l'>21</span>&ensp;А онези, които ядоха, бяха около пет хиляди мъже освен жените и децата.</p>
<p><span class='l'>22</span>&ensp;И начаса Исус накара учениците да влязат в ладията и да отидат преди Него на отсрещната страна, докато разпусне народа.</p>
<p><span class='l'>23</span>&ensp;И като разпусна народа, изкачи се на хълма да се помоли насаме. И като се свечери, Той беше там сам.</p>
<p><span class='l'>24</span>&ensp;А ладията беше вече насред езерото, блъскана от вълните, защото вятърът беше насрещен.</p>
<p><span class='l'>25</span>&ensp;А в четвъртата стража на нощта Той дойде при тях, като вървеше по езерото.</p>
<p><span class='l'>26</span>&ensp;И учениците, като Го видяха, че ходи по езерото, се смутиха и мислеха, че е призрак, и от страх извикаха.</p>
<p><span class='l'>27</span>&ensp;А Исус веднага им проговори: Дерзайте! Аз съм; не бойте се!</p>
<p><span class='l'>28</span>&ensp;И Петър Му отговори: Господи, ако си Ти, кажи ми да дойда при Тебе по водата.</p>
<p><span class='l'>29</span>&ensp;А Той каза: Ела! И Петър слезе от ладията и вървеше по водата, за да иде при Исус.</p>
<p><span class='l'>30</span>&ensp;Но като видя силния вятър, уплаши се и като потъваше, извика: Господи, избави ме!</p>
<p><span class='l'>31</span>&ensp;И Исус веднага протегна ръка, хвана го и му каза: Маловерецо, защо се усъмни?</p>
<p><span class='l'>32</span>&ensp;И като влязоха в ладията, вятърът утихна.</p>
<p><span class='l'>33</span>&ensp;А онези, които бяха в ладията, Му се поклониха и казаха: Наистина, Ти си Божий Син.</p>
<p><span class='l'>34</span>&ensp;И като преминаха езерото, дойдоха в Генисаретската земя.</p>
<p><span class='l'>35</span>&ensp;И когато местните мъже Го познаха, разпратиха по цялата онази околност и доведоха при Него всички болни;</p>
<p><span class='l'>36</span>&ensp;и Го молеха да се допрат само до полата на дрехата Му; и колкото се допряха, се изцелиха.</p>


</span>

</div>
</div>
</body>
</html>
