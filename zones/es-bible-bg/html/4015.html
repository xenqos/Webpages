<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4015.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4014.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4016.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Матей 15</h1>


<p><span class='l'>01</span>&ensp;Тогава някои фарисеи и книжници дойдоха при Исус от Йерусалим и казаха:</p>
<p><span class='l'>02</span>&ensp;Защо Твоите ученици престъпват преданието на старейшините, понеже не си мият ръцете, когато ядат хляб?</p>
<p><span class='l'>03</span>&ensp;А Той им отговори: Защо и вие заради вашето предание престъпвате Божията заповед?</p>
<p><span class='l'>04</span>&ensp;Защото Бог каза: „Почитай баща си и майка си“; и: „Който злослови баща или майка, непременно да се умъртви.“</p>
<p><span class='l'>05</span>&ensp;Но вие казвате: Който каже на баща си или майка си: Това мое имане, с което би могъл да си помогнеш, е дар на Бога,</p>
<p><span class='l'>06</span>&ensp;той да не почита баща си или майка си. Така заради вашето предание вие осуетихте Божията заповед.</p>
<p><span class='l'>07</span>&ensp;Лицемери! Добре е пророкувал Исая за вас, като е казал:</p>
<p><span class='l'>08</span>&ensp;„Тези хора се приближават до Мене с устата си и Ме почитат с устните си;<br>но сърцето им стои далеч от Мен.</p>
<p><span class='l'>09</span>&ensp;Обаче напразно Ми се кланят,<br>като преподават за поучения човешки заповеди.“</p>
<p><span class='l'>10</span>&ensp;И като повика народа, каза им: Слушайте и разбирайте!</p>
<p><span class='l'>11</span>&ensp;Това, което влиза в устата, не осквернява човека; но това, което излиза от устата, то осквернява човека.</p>
<p><span class='l'>12</span>&ensp;Тогава се приближиха учениците и Му казаха: Знаеш ли, че фарисеите се съблазниха, като чуха тези думи?</p>
<p><span class='l'>13</span>&ensp;А Той отговори: Всяко растение, което Моят небесен Отец не е насадил, ще бъде изкоренено.</p>
<p><span class='l'>14</span>&ensp;Оставете ги; те са слепи водачи; а ако слепец слепеца води, и двамата ще паднат в ямата.</p>
<p><span class='l'>15</span>&ensp;Петър Му отговори: Обясни ни тази притча.</p>
<p><span class='l'>16</span>&ensp;А Той каза: И вие ли още не проумявате?</p>
<p><span class='l'>17</span>&ensp;Не разбирате ли, че всичко, което влиза в устата, минава през корема и се изхвърля отзад?</p>
<p><span class='l'>18</span>&ensp;А онова, което излиза от устата, произхожда от сърцето и то осквернява човека.</p>
<p><span class='l'>19</span>&ensp;Защото от сърцето се пораждат зли помисли, убийства, прелюбодейства, блудства, кражби, лъжесвидетелства, хули.</p>
<p><span class='l'>20</span>&ensp;Тези са нещата, които оскверняват човека; а да яде с немити ръце, това не го осквернява.</p>
<p><span class='l'>21</span>&ensp;И като излезе оттам, Исус се оттегли в Тирската и Сидонската област.</p>
<p><span class='l'>22</span>&ensp;И, ето, една ханаанка излезе от онези места и извика: Смили се над мене, Господи, Сине Давидов! Дъщеря ми жестоко страда, обладана от бяс.</p>
<p><span class='l'>23</span>&ensp;Но Той не й отговори нито дума. Учениците дойдоха и Му се молеха, като казваха: Отпрати я, защото вика след нас.</p>
<p><span class='l'>24</span>&ensp;А Той отговори: Аз не съм изпратен при други освен при изгубените овце от Израелевия дом.</p>
<p><span class='l'>25</span>&ensp;А тя дойде, кланяше Му се и казваше: Господи, помогни ми.</p>
<p><span class='l'>26</span>&ensp;Той отговори: Не е прилично да се вземе хлябът на децата и да се хвърли на кученцата.</p>
<p><span class='l'>27</span>&ensp;А тя каза: Така е, Господи; но и кученцата ядат от трохите, които падат от трапезата на господарите им.</p>
<p><span class='l'>28</span>&ensp;Тогава Исус й отговори: О, жено, голяма е твоята вяра; нека бъде според желанието ти. И в този час дъщеря й оздравя.</p>
<p><span class='l'>29</span>&ensp;И като замина оттам, Исус дойде при Галилейското езеро; и се качи на хълма и седеше там.</p>
<p><span class='l'>30</span>&ensp;И дойдоха при Него големи множества, които водеха със себе си куци, слепи, неми, недъгави и много други, и ги сложиха пред нозете Му; и Той ги изцели;</p>
<p><span class='l'>31</span>&ensp;а народът се чудеше, като гледаше неми да говорят, недъгави оздравели, куци да ходят и слепи да гледат. И прославиха Израелевия Бог.</p>
<p><span class='l'>32</span>&ensp;А Исус повика учениците Си и каза: Жал Ми е за народа, защото три дни вече седят при Мен и нямат какво да ядат; а не искам да ги разпусна гладни, да не би да им прималее по пътя.</p>
<p><span class='l'>33</span>&ensp;Учениците Му казаха: Откъде да имаме в уединено място толкова хляб, че да нахраним такова голямо множество?</p>
<p><span class='l'>34</span>&ensp;Исус им каза: Колко хляба имате? А те отвърнаха: Седем и малко рибки.</p>
<p><span class='l'>35</span>&ensp;Тогава заповяда на народа да насядат на земята.</p>
<p><span class='l'>36</span>&ensp;И като взе седемте хляба и рибите, благодари и разчупи; и даде на учениците, а учениците - на народа.</p>
<p><span class='l'>37</span>&ensp;И ядоха всички и се наситиха, и вдигнаха останалите къшеи, седем пълни кошници.</p>
<p><span class='l'>38</span>&ensp;А онези, които ядоха, бяха четири хиляди мъже освен жените и децата.</p>
<p><span class='l'>39</span>&ensp;И като разпусна народа, влезе в ладията и дойде в околностите на Магадан.</p>


</span>

</div>
</div>
</body>
</html>
