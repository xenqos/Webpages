<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4016.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4015.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4017.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Матей 16</h1>


<p><span class='l'>01</span>&ensp;Тогава фарисеите и садукеите дойдоха при Исус и за да Го изпитат, поискаха Му да им покаже знамение от небето.</p>
<p><span class='l'>02</span>&ensp;А Той им отговори: Когато се свечери, казвате: Времето ще бъде хубаво, защото небето се червенее;</p>
<p><span class='l'>03</span>&ensp;а сутрин: Днес времето ще бъде лошо, защото небето се червенее намръщено. Вие знаете да разтълкувате изгледа на небето, а знаменията на времената не можете!</p>
<p><span class='l'>04</span>&ensp;Зъл и прелюбодеен род иска знамение, но друго знамение няма да му се даде освен знамението на (пророк) Йона. И ги остави и си отиде.</p>
<p><span class='l'>05</span>&ensp;А учениците, като минаха на отвъдната страна, забравиха да вземат хляб.</p>
<p><span class='l'>06</span>&ensp;И Исус им каза: Внимавайте и се пазете от кваса на фарисеите и садукеите.</p>
<p><span class='l'>07</span>&ensp;И те разискваха помежду си, като казваха: Това е, защото не сме взели хляб.</p>
<p><span class='l'>08</span>&ensp;А Исус, като разбра това, каза: Маловерци, защо разисквате помежду си, понеже нямате хляб?</p>
<p><span class='l'>09</span>&ensp;Още ли не разбирате, нито помните петте хляба на петте хиляди души и колко коша събрахте;</p>
<p><span class='l'>10</span>&ensp;нито седемте хляба на четирите хиляди души и колко кошници събрахте?</p>
<p><span class='l'>11</span>&ensp;Как не разбирате, че не заради хляба ви казах да се пазите от кваса на фарисеите и садукеите?</p>
<p><span class='l'>12</span>&ensp;Тогава те разбраха, че не им заръча да се пазят от хлебен квас, а от учението на фарисеите и садукеите.</p>
<p><span class='l'>13</span>&ensp;А Исус, като дойде в околностите на Цезарея Филипова, попита учениците Си: Според както казват хората, Кой е Човешкият Син?</p>
<p><span class='l'>14</span>&ensp;А те отвърнаха: Едни казват, че е Йоан Кръстител; други пък - Илия; а други - Йеремия или един от пророците.</p>
<p><span class='l'>15</span>&ensp;Попита ги: А вие какво казвате: Кой съм Аз?</p>
<p><span class='l'>16</span>&ensp;Симон Петър отговори: Ти си Христос, Син на живия Бог.</p>
<p><span class='l'>17</span>&ensp;Исус му каза: Блажен си, Симоне, сине Йонов, защото плът и кръв не са ти открили това, но Моят Отец, Който е на небесата.</p>
<p><span class='l'>18</span>&ensp;Пък и Аз ти казвам, че ти си Петър и на тази скала ще съградя Моята църква; и портите на ада няма да я надвият.</p>
<p><span class='l'>19</span>&ensp;Ще ти дам ключовете на небесното царство; и каквото вържеш на земята, ще бъде вързано на небесата, а каквото развържеш на земята, ще бъде развързано на небесата.</p>
<p><span class='l'>20</span>&ensp;Тогава заръча на учениците на никого да не казват, че Той е Христос.</p>
<p><span class='l'>21</span>&ensp;Оттогава Исус започна да известява на учениците Си, че трябва да отиде в Йерусалим, много да пострада от старейшините, главните свещеници и книжниците, да бъде убит и на третия ден да бъде възкресен.</p>
<p><span class='l'>22</span>&ensp;Тогава Петър Го дръпна настрана и започна да Го мъмри, като казваше: Бог да Ти се смили, Господи; това никак няма да стане с Теб.</p>
<p><span class='l'>23</span>&ensp;А Той се обърна и каза на Петър: Махни се от Мене, Сатана; ти си Ми съблазън; защото не мислиш за Божиите неща, а за човешките.</p>
<p><span class='l'>24</span>&ensp;Тогава Исус каза на учениците Си: Ако иска някой да дойде след Мене, нека се отрече от себе си, нека вдигне кръста си и нека Ме последва.</p>
<p><span class='l'>25</span>&ensp;Защото, който иска да спаси живота си, ще го погуби; а който погуби живота си заради Мене, ще го намери.</p>
<p><span class='l'>26</span>&ensp;Понеже каква полза ще има човек, ако спечели целия свят, а живота си изгуби, или какво ще даде човек в замяна на живота си?</p>
<p><span class='l'>27</span>&ensp;Защото Човешкият Син ще дойде в славата на Своя Отец със Своите ангели; и тогава ще въздаде на всеки според делата му.</p>
<p><span class='l'>28</span>&ensp;Истина ви казвам: Има някои от стоящите тук, които никак няма да вкусят смърт, докато не видят Човешкия Син, идващ в царството Си.</p>


</span>

</div>
</div>
</body>
</html>
