<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4017.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4016.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4018.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Матей 17</h1>


<p><span class='l'>01</span>&ensp;След шест дни Исус взе Петър, Яков и брат му Йоан и заведе само тях на една висока планина.</p>
<p><span class='l'>02</span>&ensp;И се преобрази пред тях; лицето Му светна като слънцето, а дрехите Му станаха бели като светлината.</p>
<p><span class='l'>03</span>&ensp;И, ето, явиха им се Моисей и Илия, които разговаряха с Него.</p>
<p><span class='l'>04</span>&ensp;А Петър проговори, като каза на Исус: Господи, добре е да сме тук; ако искаш, аз ще направя тук три шатри - за Теб една, за Моисей една и една за Илия.</p>
<p><span class='l'>05</span>&ensp;А когато той още говореше, ето, светъл облак ги засени; и, ето, от облака се чу глас, който каза: Този е Моят възлюбен Син, в Когото е Моето благоволение, Него слушайте.</p>
<p><span class='l'>06</span>&ensp;И учениците, като чуха това, паднаха на лицата си и много се уплашиха.</p>
<p><span class='l'>07</span>&ensp;А Исус се приближи при тях, допря се до тях и каза: Станете, не бойте се!</p>
<p><span class='l'>08</span>&ensp;И те, като повдигнаха очи, не видяха никого освен Исус сам.</p>
<p><span class='l'>09</span>&ensp;И като слизаха от планината, Исус им заръча: На никого не казвайте за това видение, докато Човешкият Син не възкръсне от мъртвите.</p>
<p><span class='l'>10</span>&ensp;Учениците Му го попитаха: Защо тогава книжниците казват, че първо Илия трябва да дойде?</p>
<p><span class='l'>11</span>&ensp;А Той отговори: Наистина Илия иде и ще възстанови всичко.</p>
<p><span class='l'>12</span>&ensp;Но казвам ви, че Илия вече е дошъл и не го познаха, но постъпиха с него както си искаха. Също така и Човешкият Син ще пострада от тях.</p>
<p><span class='l'>13</span>&ensp;Тогава учениците разбраха, че им говореше за Йоан Кръстител.</p>
<p><span class='l'>14</span>&ensp;И когато дойдоха при народа, до Него се приближи един човек, коленичи пред Него и каза:</p>
<p><span class='l'>15</span>&ensp;Господи, смили се над сина ми, защото е епилептик и страда зле; понеже пада в огъня и често във водата.</p>
<p><span class='l'>16</span>&ensp;И го доведох при Твоите ученици, но те не можаха да го изцелят.</p>
<p><span class='l'>17</span>&ensp;Исус отговори: О, роде невярващ и извратен, докога ще бъда с вас, докога ще ви търпя? Доведете го тук при Мен.</p>
<p><span class='l'>18</span>&ensp;И Исус смъмра злия дух и той излезе от него; и момчето оздравя в същия час.</p>
<p><span class='l'>19</span>&ensp;Тогава учениците дойдоха при Исус насаме и казаха: Защо ние не можахме да го изгоним?</p>
<p><span class='l'>20</span>&ensp;Той им каза: Поради вашето маловерие. Защото, истина ви казвам: Ако имате вяра колкото синапово зърно, ще кажете на тази планина: Премести се оттук там и тя ще се премести; и нищо няма да е невъзможно за вас.</p>
<p><span class='l'>21</span>&ensp;А този род не излиза освен с молитва и пост.</p>
<p><span class='l'>22</span>&ensp;И когато седяха в Галилея, Исус им каза: Човешкият Син ще бъде предаден в ръцете на човеците</p>
<p><span class='l'>23</span>&ensp;и ще Го убият; и на третия ден ще бъде възкресен. И те дълбоко се наскърбиха.</p>
<p><span class='l'>24</span>&ensp;А когато дойдоха в Капернаум, събирачите на двете драхми за храма се приближиха към Петър и казаха: Вашият Учител не плаща ли двете драхми?</p>
<p><span class='l'>25</span>&ensp;Той отвърна: Плаща. И когато влезе в къщи, Исус го изпревари и му каза: Какво мислиш, Симоне, земните царе от кои събират данък или налог - от синовете си или от чужденците?</p>
<p><span class='l'>26</span>&ensp;А когато Петър каза: От чужденците, Исус му отговори: Щом е така, синовете им са свободни.</p>
<p><span class='l'>27</span>&ensp;Но за да не ги съблазним, иди на езерото, хвърли въдица и измъкни рибата, която първа се закачи, и като разтвориш устата й, ще намериш един статир; вземи го и им го дай за Мен и за тебе.</p>


</span>

</div>
</div>
</body>
</html>
