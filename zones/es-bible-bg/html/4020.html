<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4020.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4019.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4021.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Матей 20</h1>


<p><span class='l'>01</span>&ensp;Защото небесното царство прилича на стопанин, който излезе при зазоряване да наеме работници за лозето си.</p>
<p><span class='l'>02</span>&ensp;И като се договори с работниците за по един пеняз на ден, ги прати на лозето си.</p>
<p><span class='l'>03</span>&ensp;И като излезе около третия час, видя други, че стояха на пазара безделни;</p>
<p><span class='l'>04</span>&ensp;и на тях каза: Идете и вие на лозето; и каквото е право, ще ви дам. И те отидоха.</p>
<p><span class='l'>05</span>&ensp;Пак, като излезе около шестия и около деветия час, направи същото.</p>
<p><span class='l'>06</span>&ensp;А като излезе около единадесетия час, намери други, че стоят, и им каза: Защо стоите тук цял ден без работа?</p>
<p><span class='l'>07</span>&ensp;Те му казаха: Защото никой не ни е наел. Каза им: Идете и вие на лозето и каквото е право, ще получите.</p>
<p><span class='l'>08</span>&ensp;Като се свечери, стопанинът на лозето каза на своя управител: Повикай работниците и им плати надницата, като започнеш от последните и свършиш с първите.</p>
<p><span class='l'>09</span>&ensp;И така, дойдоха наетите около единадесетия час и получиха по един пеняз.</p>
<p><span class='l'>10</span>&ensp;А като дойдоха първите, мислеха си, че ще получат повече от един пеняз, но и те получиха по един пеняз.</p>
<p><span class='l'>11</span>&ensp;И като получиха, зароптаха против стопанина, като казаха:</p>
<p><span class='l'>12</span>&ensp;Тези, последните, работиха само един час; и пак си ги приравнил с нас, които понесохме теготата на деня и жегата.</p>
<p><span class='l'>13</span>&ensp;А той отговори на един от тях: Приятелю, не те онеправдавам. Не се ли договори с мене за един пеняз?</p>
<p><span class='l'>14</span>&ensp;Вземи си своето и си иди; моята воля е да дам на този, последния, както и на тебе.</p>
<p><span class='l'>15</span>&ensp;Не ми ли е позволено да правя със своето богатство каквото искам? Или твоето око е завистливо, защото аз съм добър?</p>
<p><span class='l'>16</span>&ensp;Така последните ще бъдат първи, а първите - последни.</p>
<p><span class='l'>17</span>&ensp;И когато Исус отиваше към Йерусалим, взе само дванадесетте ученици и по пътя им каза:</p>
<p><span class='l'>18</span>&ensp;Ето, изкачваме се към Йерусалим и Човешкият Син ще бъде предаден на главните свещеници и книжниците; и те ще Го осъдят на смърт</p>
<p><span class='l'>19</span>&ensp;и ще го предадат на езичниците, за да Му се подиграват, да Го бият и да Го разпънат; и на третия ден ще бъде възкресен.</p>
<p><span class='l'>20</span>&ensp;Тогава майката на Зеведеевите синове се приближи към Него заедно със синовете си, кланяше Му се и искаше нещо от Него.</p>
<p><span class='l'>21</span>&ensp;А Той й каза: Какво искаш? Каза Му: Заповядай тези мои двама сина да седнат до Тебе в Твоето царство - единият отдясно, а другият отляво.</p>
<p><span class='l'>22</span>&ensp;А Исус отговори: Не знаете какво искате. Можете ли да пиете чашата, която Аз имам да пия? И да се кръстите с кръщението, с което Аз се кръщавам? Казаха Му: Можем.</p>
<p><span class='l'>23</span>&ensp;Той им каза: Моята чаша наистина ще пиете и с кръщението, с което Аз се кръщавам, ще се кръстите, но да седнете отдясно и отляво на Мене не е Мое право да реша. То ще се даде на онези, за които е било приготвено от Моя Отец.</p>
<p><span class='l'>24</span>&ensp;А десетимата, като чуха това, възнегодуваха против двамата братя.</p>
<p><span class='l'>25</span>&ensp;Но Исус ги повика и каза: Вие знаете, че князете на народите господаруват над тях и големците им властват над тях.</p>
<p><span class='l'>26</span>&ensp;Но между вас няма да бъде така; но който иска да стане големец между вас, ще ви бъде служител;</p>
<p><span class='l'>27</span>&ensp;и който иска да бъде пръв между вас, ще ви бъде слуга;</p>
<p><span class='l'>28</span>&ensp;също както и Човешкият Син не дойде да Му служат, но да служи и да даде живота Си откуп за мнозина.</p>
<p><span class='l'>29</span>&ensp;И като излизаха от Йерихон, голямо множество вървеше след Него.</p>
<p><span class='l'>30</span>&ensp;И, ето, двама слепци, които седяха край пътя, като чуха, че Исус минавал, извикаха: Смили се над нас, Господи, Сине Давидов!</p>
<p><span class='l'>31</span>&ensp;А народът ги мъмреше, за да млъкнат; но те още по-силно викаха: Смили се над нас, Господи, Сине Давидов!</p>
<p><span class='l'>32</span>&ensp;И така, Исус се спря, повика ги и попита: Какво искате да направя за вас?</p>
<p><span class='l'>33</span>&ensp;Казаха Му: Господи, да се отворят очите ни.</p>
<p><span class='l'>34</span>&ensp;А Исус се смили и се допря до очите им; и те веднага прогледнаха и тръгнаха след Него.</p>


</span>

</div>
</div>
</body>
</html>
