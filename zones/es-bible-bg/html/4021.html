<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4021.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4020.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4022.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Матей 21</h1>


<p><span class='l'>01</span>&ensp;И когато се приближиха до Йерусалим и дойдоха във Витфагия при Елеонския хълм, Исус изпрати двама ученици и им каза:</p>
<p><span class='l'>02</span>&ensp;Идете в селото, което е отсреща; и веднага ще намерите вързана ослица и осле с нея; отвържете ги и Ми ги докарайте.</p>
<p><span class='l'>03</span>&ensp;И ако някой ви каже нещо, отговорете: На Господа трябват; и веднага ще ги изпрати.</p>
<p><span class='l'>04</span>&ensp;А това стана, за да се сбъдне изреченото от пророка, който казва:</p>
<p><span class='l'>05</span>&ensp;„Кажете на Сионовата дъщеря:<br>Ето, твоят Цар иде при тебе,<br>кротък и възседнал на осел<br>и на осле, рожба на ослица.“</p>
<p><span class='l'>06</span>&ensp;И така, учениците отидоха и направиха, както им нареди Исус;</p>
<p><span class='l'>07</span>&ensp;докараха ослицата и ослето и намятаха на тях дрехите си; и Той седна върху тях.</p>
<p><span class='l'>08</span>&ensp;А по-голямата част от множеството разстлаха дрехите си по пътя; други пък сечаха клони от дърветата и ги постилаха по пътя.</p>
<p><span class='l'>09</span>&ensp;А множествата, които вървяха пред Него и които идваха след Него, викаха: Осанна на Давидовия Син! Благословен, Който иде в Господнето име! Осанна във висините!</p>
<p><span class='l'>10</span>&ensp;И когато влезе в Йерусалим, целият град се раздвижи; и казваха: Кой е Този?</p>
<p><span class='l'>11</span>&ensp;А народът казваше: Той е пророкът Исус, Който е от Назарет в Галилея.</p>
<p><span class='l'>12</span>&ensp;И Исус влезе в Божия храм и изпъди всички, които продаваха и купуваха в храма, и преобърна масите на обменителите на пари и столовете на онези, които продаваха гълъбите, и им каза:</p>
<p><span class='l'>13</span>&ensp;Писано е: „Домът Ми ще се нарече молитвен дом“, а вие го правите разбойнически вертеп.</p>
<p><span class='l'>14</span>&ensp;И някои слепи и куци дойдоха при Него в храма; и Той ги изцели.</p>
<p><span class='l'>15</span>&ensp;А главните свещеници и книжниците, като видяха чудесата, които извърши, и децата, които викаха в храма: Осанна на Давидовия Син!, възнегодуваха и Му казаха:</p>
<p><span class='l'>16</span>&ensp;Чуваш ли какво казват тези? А Исус им отговори: Чувам. Не сте ли чели никога тези думи:<br>„От устата на младенците и сучещите<br>приготвил си хвала“?</p>
<p><span class='l'>17</span>&ensp;И след като ги остави, излезе вън от града до Витания, където и пренощува.</p>
<p><span class='l'>18</span>&ensp;А на сутринта, когато се връщаше в града, огладня.</p>
<p><span class='l'>19</span>&ensp;И като видя една смокиня край пътя, дойде при нея, но не намери нищо на нея освен едни листа; и й каза: Отсега нататък да няма плод от тебе до века. И смокинята начаса изсъхна.</p>
<p><span class='l'>20</span>&ensp;И учениците, които видяха това, се удивиха и казаха: Как начаса изсъхна смокинята?</p>
<p><span class='l'>21</span>&ensp;А Исус отговори: Истина ви казвам: Ако имате вяра и не се усъмните, не само ще извършите стореното на смокинята, но даже ако кажете на този хълм: Вдигни се и се хвърли в морето!, ще стане.</p>
<p><span class='l'>22</span>&ensp;И всичко, което поискате в молитва, като вярвате, ще получите.</p>
<p><span class='l'>23</span>&ensp;И когато дойде в храма, като поучаваше, главните свещеници и старейшините на народа дойдоха при Него и казаха: С каква власт правиш тези неща и кой Ти е дал тази власт?</p>
<p><span class='l'>24</span>&ensp;А Исус им отговори: Ще ви задам и Аз един въпрос, на който ако ми отговорите, то и Аз ще ви кажа с каква власт правя тези неща.</p>
<p><span class='l'>25</span>&ensp;Йоановото кръщение откъде беше? От небето или от човеците? А те разискваха помежду си: Ако кажем: От небето, Той ще ни каже: Тогава защо не му повярвахте?</p>
<p><span class='l'>26</span>&ensp;Но ако кажем: От човеците, боим се от народа; защото всички смятат Йоан за пророк.</p>
<p><span class='l'>27</span>&ensp;И така, в отговор на Исус казаха: Не знаем. И Той им каза: Нито Аз ви казвам с каква власт правя тези неща.</p>
<p><span class='l'>28</span>&ensp;Но как ви се струва? Един човек имаше двама сина; отиде при първия и му каза: Синко, иди, работи днес на лозето.</p>
<p><span class='l'>29</span>&ensp;А той отговори: Не искам; но после се разкая и отиде.</p>
<p><span class='l'>30</span>&ensp;Отиде и при втория и му каза същото. А той отговори: Аз ще ида, господарю! Но не отиде.</p>
<p><span class='l'>31</span>&ensp;Кой от двамата изпълни волята на баща си? Отвърнаха Му: Първият. Исус им каза: Истина ви казвам, че бирниците и блудниците ви изпреварват в Божието царство.</p>
<p><span class='l'>32</span>&ensp;Защото Йоан дойде при вас в пътя на правдата и не му повярвахте; но бирниците и блудниците му повярваха; а вие, като видяхте това, дори и впоследствие не се разкаяхте, за да му вярвате.</p>
<p><span class='l'>33</span>&ensp;Чуйте друга притча. Имаше един стопанин, който насади лозе, огради го с плет, изкопа в него лин и построи кула; и като го даде под наем на земеделци, отиде в чужбина.</p>
<p><span class='l'>34</span>&ensp;И когато наближи гроздоберът, изпрати слугите си при земеделците да приберат плода му.</p>
<p><span class='l'>35</span>&ensp;А земеделците хванаха слугите му, един биха, друг убиха, а трети с камъни замериха.</p>
<p><span class='l'>36</span>&ensp;Пак изпрати други слуги, повече на брой от първите; и на тях сториха същото.</p>
<p><span class='l'>37</span>&ensp;Най-после изпрати при тях сина си, като мислеше: Ще се засрамят поне от сина ми.</p>
<p><span class='l'>38</span>&ensp;Но земеделците, като видяха сина, казаха помежду си: Той е наследникът; елате да го убием и да присвоим наследството му.</p>
<p><span class='l'>39</span>&ensp;И като го хванаха, изхвърлиха го вън от лозето и го убиха.</p>
<p><span class='l'>40</span>&ensp;И така, когато си дойде стопанинът на лозето, какво ще направи на тези земеделци?</p>
<p><span class='l'>41</span>&ensp;Казаха Му: Злодеите ще погуби зле, а лозето ще даде под наем на други земеделци, които ще му дават плодовете на времето им.</p>
<p><span class='l'>42</span>&ensp;Исус им каза: Никога ли не сте чели в Писанията тези думи:<br>„Камъкът, който отхвърлиха зидарите,<br>Той стана глава на ъгъла.<br>От Господа е това.<br>И чудно е в нашите очи“?</p>
<p><span class='l'>43</span>&ensp;Затова ви казвам, че Божието царство ще се отнеме от вас и ще се даде на народ, който принася плодовете му.</p>
<p><span class='l'>44</span>&ensp;И който падне върху този камък, ще се разбие; а върху когото падне камъкът - ще го смаже.</p>
<p><span class='l'>45</span>&ensp;И главните свещеници и фарисеите, като чуха притчите Му, разбраха, че за тях говори;</p>
<p><span class='l'>46</span>&ensp;но когато поискаха да Го хванат, се изплашиха от народа, понеже Го смяташе за пророк.</p>


</span>

</div>
</div>
</body>
</html>
