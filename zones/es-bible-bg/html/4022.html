<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4022.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4021.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4023.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Матей 22</h1>


<p><span class='l'>01</span>&ensp;И Исус пак започна да им говори с притчи, като казваше:</p>
<p><span class='l'>02</span>&ensp;Небесното царство прилича на цар, който направи сватба на сина си.</p>
<p><span class='l'>03</span>&ensp;Той разпрати слугите си да повикат поканените на сватбата; но те не искаха да дойдат.</p>
<p><span class='l'>04</span>&ensp;Пак изпрати други слуги, като им каза: Кажете на поканените: Ето, приготвих обяда си; телетата ми и угоените животни са заклани и всичко е готово; елате на сватба.</p>
<p><span class='l'>05</span>&ensp;Но те пренебрегнаха поканата и си отидоха, всеки по своя път: един на своята нива, а друг на търговията си;</p>
<p><span class='l'>06</span>&ensp;а останалите хванаха слугите му и безсрамно ги оскърбиха и убиха.</p>
<p><span class='l'>07</span>&ensp;И царят се разгневи, изпрати войските си и погуби онези убийци, и изгори града им.</p>
<p><span class='l'>08</span>&ensp;Тогава каза на слугите си: Сватбата е готова, но поканените не бяха достойни.</p>
<p><span class='l'>09</span>&ensp;Затова идете по кръстопътищата и колкото хора намерите, поканете ги на сватба.</p>
<p><span class='l'>10</span>&ensp;И така, онези слуги излязоха по пътищата, събраха всички, които намериха - зли и добри; и сватбата се напълни с гости.</p>
<p><span class='l'>11</span>&ensp;А царят, като влезе да прегледа гостите, видя там един човек, който не беше облечен в сватбарска дреха.</p>
<p><span class='l'>12</span>&ensp;И му каза: Приятелю, ти как си влязъл тук, без да имаш сватбарска дреха? А той мълчеше.</p>
<p><span class='l'>13</span>&ensp;Тогава царят каза на служителите: Вържете му краката и ръцете и го хвърлете в тъмнината отвън; там ще бъде плач и скърцане със зъби.</p>
<p><span class='l'>14</span>&ensp;Защото мнозина са поканени, а малцина са избрани.</p>
<p><span class='l'>15</span>&ensp;Тогава фарисеите отидоха и се съветваха как да Го уловят в казаното от Него.</p>
<p><span class='l'>16</span>&ensp;И пратиха при Него учениците си, заедно с иродианите, да кажат: Учителю, знаем, че си искрен, учиш в истина Божия път и не Те е грижа от никого, защото не гледаш на лицето на човеците.</p>
<p><span class='l'>17</span>&ensp;Затова, кажи ни: Ти как мислиш? Правилно ли е да даваме данък на Цезаря или не?</p>
<p><span class='l'>18</span>&ensp;А Исус разбра лукавщината им и каза: Защо Ме изпитвате, лицемери?</p>
<p><span class='l'>19</span>&ensp;Покажете ми данъчната монета. И те Му донесоха един пеняз.</p>
<p><span class='l'>20</span>&ensp;Той ги попита: Чий е този образ и надпис?</p>
<p><span class='l'>21</span>&ensp;Казаха Му: На Цезаря. Тогава им каза: Като е така, отдавайте цезаревото на Цезаря, а Божието на Бога.</p>
<p><span class='l'>22</span>&ensp;И като чуха това, те се учудиха и като Го оставиха, си отидоха.</p>
<p><span class='l'>23</span>&ensp;В същия ден дойдоха при Него садукеи, които казват, че няма възкресение, и Го попитаха:</p>
<p><span class='l'>24</span>&ensp;Учителю, Моисей е казал: Ако някой умре бездетен, брат му да се ожени за жена му и да създаде потомство на брат си.</p>
<p><span class='l'>25</span>&ensp;А между нас имаше седем братя; и първият се ожени и умря; и като нямаше потомство, остави жена си на брат си;</p>
<p><span class='l'>26</span>&ensp;също и вторият, и третият до седмия.</p>
<p><span class='l'>27</span>&ensp;А след всички тях умря и жената.</p>
<p><span class='l'>28</span>&ensp;И така, при възкресението на кого от седмината ще бъде жена, защото те всички я имаха?</p>
<p><span class='l'>29</span>&ensp;А Исус им отговори: Заблуждавате се, като не знаете Писанията, нито Божията сила.</p>
<p><span class='l'>30</span>&ensp;Защото при възкресението нито се женят, нито се омъжват, но са като Божии ангели на небето.</p>
<p><span class='l'>31</span>&ensp;А за възкресението на мъртвите не сте ли чели онова, което Бог ви говори:</p>
<p><span class='l'>32</span>&ensp;„Аз съм Бог Авраамов, Бог Исааков и Бог Яковов“? Той не е Бог на мъртвите, а на живите.</p>
<p><span class='l'>33</span>&ensp;И множеството, като чу това, се чудеше на учението Му.</p>
<p><span class='l'>34</span>&ensp;А фарисеите, като чуха, че затворил устата на садукеите, събраха се заедно.</p>
<p><span class='l'>35</span>&ensp;И един от тях, законник, за да Го изпита, Му зададе въпроса:</p>
<p><span class='l'>36</span>&ensp;Учителю, коя е най-голямата заповед в закона?</p>
<p><span class='l'>37</span>&ensp;А Той му каза: „Да възлюбиш Господа, твоя Бог, с цялото си сърце, с цялата си душа и с всичкия си ум.“</p>
<p><span class='l'>38</span>&ensp;Това е най-голямата и първа заповед.</p>
<p><span class='l'>39</span>&ensp;А втора, подобна на нея, е тази: „Да възлюбиш ближния си, както себе си.“</p>
<p><span class='l'>40</span>&ensp;На тези две заповеди се крепят целият закон и пророците.</p>
<p><span class='l'>41</span>&ensp;И когато бяха събрани фарисеите, Исус ги попита:</p>
<p><span class='l'>42</span>&ensp;Какво мислите за Христос? Чий Син е? Казаха Му: На Давид.</p>
<p><span class='l'>43</span>&ensp;Каза им: Тогава как Давид чрез Духа Го нарича Господ, като казва:</p>
<p><span class='l'>44</span>&ensp;„Каза Господ на моя Господ:<br>Седи отдясно на Мене,<br>докато положа враговете Ти под краката Ти“?</p>
<p><span class='l'>45</span>&ensp;И така, ако Давид го нарича Господ, как тогава Той е негов син?</p>
<p><span class='l'>46</span>&ensp;И никой не можеше да Му отговори нито дума; нито пък дръзна вече някой от този ден да Му задава въпроси.</p>


</span>

</div>
</div>
</body>
</html>
