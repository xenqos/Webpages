<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4024.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4023.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4025.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Матей 24</h1>


<p><span class='l'>01</span>&ensp;И като излезе Исус от храма и си отиваше, учениците Му се приближиха да Му покажат зданията на храма.</p>
<p><span class='l'>02</span>&ensp;А Той им отговори: Виждате ли всичко това? Истина ви казвам: Тук няма да остане камък върху камък, който да не се срине.</p>
<p><span class='l'>03</span>&ensp;И когато седеше на Елеонския хълм, учениците дойдоха при Него насаме и казаха: Кажи ни кога ще бъде това? И какъв ще бъде белегът на Твоето пришествие и за свършека на века?</p>
<p><span class='l'>04</span>&ensp;Исус им отговори: Пазете се да не ви заблуди някой;</p>
<p><span class='l'>05</span>&ensp;защото мнозина ще дойдат в Мое име, като кажат: Аз съм Христос, и ще заблудят мнозина.</p>
<p><span class='l'>06</span>&ensp;И ще чуете за войни и военни слухове; но внимавайте да не се смущавате; понеже тези неща трябва да станат; но това още не е краят.</p>
<p><span class='l'>07</span>&ensp;Защото ще се повдигне народ против народ и царство против царство; и на разни места ще има глад и трусове.</p>
<p><span class='l'>08</span>&ensp;Но всичко това ще бъде само начало на страдания.</p>
<p><span class='l'>09</span>&ensp;Тогава ще ви предадат на мъки и ще ви убият; и ще бъдете намразени от всички народи заради Моето име.</p>
<p><span class='l'>10</span>&ensp;И тогава мнозина ще се съблазнят и един друг ще се предадат, и един друг ще се намразят.</p>
<p><span class='l'>11</span>&ensp;И много лъжепророци ще се появят и ще заблудят мнозина.</p>
<p><span class='l'>12</span>&ensp;И понеже ще се умножи беззаконието, любовта на мнозинството ще охладнее.</p>
<p><span class='l'>13</span>&ensp;Но който устои докрай, той ще бъде спасен.</p>
<p><span class='l'>14</span>&ensp;И това благовестие на царството ще бъде проповядвано по целия свят за свидетелство на всички народи; и тогава ще дойде краят.</p>
<p><span class='l'>15</span>&ensp;Затова, когато видите мерзостта, която докарва запустение, за която говори пророк Даниил, стояща на святото място (който чете, нека разбира),</p>
<p><span class='l'>16</span>&ensp;тогава онези, които са в Юдея, нека бягат по планините;</p>
<p><span class='l'>17</span>&ensp;който се намира на покрива на къщата, да не слиза да вземе нещата от къщата си;</p>
<p><span class='l'>18</span>&ensp;и който се намира на нивата, да не се връща назад да взема дрехата си.</p>
<p><span class='l'>19</span>&ensp;А горко на бременните и кърмачките в онези дни!</p>
<p><span class='l'>20</span>&ensp;И се молете да не се случи бягането през зимата или в съботен ден,</p>
<p><span class='l'>21</span>&ensp;защото тогава ще има голяма скръб, небивала от началото на света досега и каквато няма да има.</p>
<p><span class='l'>22</span>&ensp;И ако не се съкратяха онези дни, не би се избавил нито един човек, но заради избраните онези дни ще се съкратят.</p>
<p><span class='l'>23</span>&ensp;Тогава ако ви каже някой: Ето, тук е Христос, или: Там е, не вярвайте.</p>
<p><span class='l'>24</span>&ensp;Защото ще се появят лъжехристи и лъжепророци, които ще покажат големи знамения и чудеса, така че да заблудят, ако е възможно, и избраните.</p>
<p><span class='l'>25</span>&ensp;Ето, предсказах ви.</p>
<p><span class='l'>26</span>&ensp;И така, ако ви кажат: Ето, Той е в пустинята - не излизайте; или: Ето, Той е във вътрешните стаи - не вярвайте.</p>
<p><span class='l'>27</span>&ensp;Защото както светкавицата излиза от изток и се вижда до запад, така ще бъде пришествието на Човешкия Син.</p>
<p><span class='l'>28</span>&ensp;Където бъде трупът, там ще се съберат и орлите.</p>
<p><span class='l'>29</span>&ensp;А веднага след скръбта на онези дни слънцето ще потъмнее, луната няма да даде светлината си, звездите ще падат от небето и небесните сили ще се разклатят.</p>
<p><span class='l'>30</span>&ensp;Тогава ще се яви на небето знамението на Човешкия Син; и тогава ще заплачат всички земни племена, като видят Човешкия Син, идващ на небесните облаци със сила и голяма слава.</p>
<p><span class='l'>31</span>&ensp;Ще изпрати Своите ангели с гръмогласна тръба; и те ще съберат избраните Му от четирите ветрища, от единия край на небето до другия.</p>
<p><span class='l'>32</span>&ensp;И научете притчата от смокинята: Когато клоните й вече омекнат и развият листа, знаете, че лятото е близо.</p>
<p><span class='l'>33</span>&ensp;Също така и вие, когато видите всичко това, да знаете, че Той е близо при вратата.</p>
<p><span class='l'>34</span>&ensp;Истина ви казвам: Това поколение няма да премине, докато не се сбъдне всичко това.</p>
<p><span class='l'>35</span>&ensp;Небето и земята ще преминат, но Моите думи няма да преминат.</p>
<p><span class='l'>36</span>&ensp;А за онзи ден и час никой не знае, нито небесните ангели, нито Синът, а само Отец.</p>
<p><span class='l'>37</span>&ensp;И както стана в Ноевите дни, така ще бъде пришествието на Човешкия Син.</p>
<p><span class='l'>38</span>&ensp;Защото както и в онези дни преди потопа ядяха и пиеха, женеха се и се омъжваха, до деня, когато Ной влезе в ковчега,</p>
<p><span class='l'>39</span>&ensp;и не усетиха, докато дойде потопът и завлече всички, така ще бъде и пришествието на Човешкия Син.</p>
<p><span class='l'>40</span>&ensp;Тогава двама ще бъдат на нивата; единият ще бъде взет, а другият ще бъде оставен.</p>
<p><span class='l'>41</span>&ensp;Две жени ще мелят на мелницата; едната ще бъде взета, а другата ще бъде оставена.</p>
<p><span class='l'>42</span>&ensp;Затова бдете, защото не знаете в кой ден ще дойде вашият Господ.</p>
<p><span class='l'>43</span>&ensp;Но това да знаете, че ако стопанинът на дома би знаел в кой час ще дойде крадецът, би бдял и не би оставил да му подкопаят къщата.</p>
<p><span class='l'>44</span>&ensp;Затова бъдете и вие готови; защото в час, в който не мислите, Човешкият Син иде.</p>
<p><span class='l'>45</span>&ensp;И така, кой тогава е верният и разумен слуга, когото господарят му е поставил над домашните си слуги, за да им дава храна навреме?</p>
<p><span class='l'>46</span>&ensp;Блажен е онзи слуга, чийто господар, като си дойде, го намери, че прави така.</p>
<p><span class='l'>47</span>&ensp;Истина ви казвам, че ще го постави над целия си имот.</p>
<p><span class='l'>48</span>&ensp;Но ако онзи слуга е зъл и каже в сърцето си: Господарят ми се забави,</p>
<p><span class='l'>49</span>&ensp;и той почне да бие съслужителите си и да яде и пие с пияниците,</p>
<p><span class='l'>50</span>&ensp;господарят на онзи слуга ще дойде в ден, когато той не го очаква, и в час, който той не знае,</p>
<p><span class='l'>51</span>&ensp;и като го подложи на сурово бичуване, ще определи неговата участ с лицемерите; там ще бъде плач и скърцане със зъби.</p>


</span>

</div>
</div>
</body>
</html>
