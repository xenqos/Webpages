<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4025.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4024.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4026.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Матей 25</h1>


<p><span class='l'>01</span>&ensp;Тогава небесното царство ще се оприличи на десет девици, които взеха светилниците си и излязоха да посрещнат младоженеца.</p>
<p><span class='l'>02</span>&ensp;А от тях пет бяха неразумни и пет - разумни.</p>
<p><span class='l'>03</span>&ensp;Защото неразумните, като взеха светилниците, не взеха елей със себе си.</p>
<p><span class='l'>04</span>&ensp;А разумните заедно със светилниците си взеха и елей в съдовете си.</p>
<p><span class='l'>05</span>&ensp;И докато се бавеше младоженецът, дрямка обхвана всички и заспаха.</p>
<p><span class='l'>06</span>&ensp;А посреднощ се нададе вик: Ето, младоженецът иде! Излизайте да го посрещнете!</p>
<p><span class='l'>07</span>&ensp;Тогава всички онези девици станаха и приготвиха светилниците си.</p>
<p><span class='l'>08</span>&ensp;А неразумните казаха на разумните: Дайте ни от вашия елей, защото нашите светилници угасват.</p>
<p><span class='l'>09</span>&ensp;А разумните отговориха: Да не би да не стигне и за нас, и за вас, по-добре идете при продавачите и си купете.</p>
<p><span class='l'>10</span>&ensp;А когато те отидоха да купят, младоженецът пристигна; и готовите влязоха с него на сватбата и вратата се затвори.</p>
<p><span class='l'>11</span>&ensp;После дойдоха и другите девици и казаха: Господи! Господи! Отвори ни.</p>
<p><span class='l'>12</span>&ensp;А той отговори: Истина ви казвам: Не ви познавам.</p>
<p><span class='l'>13</span>&ensp;И така, бдете; защото не знаете нито деня, нито часа, в който Човешкият Син ще дойде.</p>
<p><span class='l'>14</span>&ensp;Защото ще стане, както когато един човек при тръгването си за чужбина свика своите слуги и им предаде имота си.</p>
<p><span class='l'>15</span>&ensp;На един даде пет таланта, на друг - два, на трети - един, на всеки според способността му; и тръгна.</p>
<p><span class='l'>16</span>&ensp;Веднага този, който получи петте таланта, отиде и търгува с тях, и спечели още пет таланта.</p>
<p><span class='l'>17</span>&ensp;Също и този, който получи двата, спечели още два.</p>
<p><span class='l'>18</span>&ensp;А този, който получи единия, отиде, изкопа дупка в земята и скри парите на господаря си.</p>
<p><span class='l'>19</span>&ensp;След дълго време дойде господарят на тези слуги и поиска сметка от тях.</p>
<p><span class='l'>20</span>&ensp;И когато се приближи този, който беше получил петте таланта, донесе още пет таланта и каза: Господарю, ти ми даде пет таланта; ето, аз спечелих още пет.</p>
<p><span class='l'>21</span>&ensp;Господарят му каза: Хубаво, добър и верен слуга! Над малкото си бил верен, над многото ще те поставя. Влез в радостта на господаря си.</p>
<p><span class='l'>22</span>&ensp;Приближи се и този, който беше получил двата таланта, и каза: Господарю, ти ми даде два таланта, ето, спечелих още два таланта.</p>
<p><span class='l'>23</span>&ensp;Господарят му каза: Хубаво, добър и верен слуга! Над малкото си бил верен, над многото ще те поставя. Влез в радостта на господаря си.</p>
<p><span class='l'>24</span>&ensp;Тогава се приближи този, който беше получил един талант, и каза: Господарю, аз те знаех, че си строг човек; жънеш, където не си сял, и събираш, където не си пръскал;</p>
<p><span class='l'>25</span>&ensp;и като се уплаших, отидох и скрих таланта ти в земята; ето, имаш своето.</p>
<p><span class='l'>26</span>&ensp;А господарят отговори: Лукав и ленив слуга! Знаел си, че жъна, където не съм сял, и събирам, където не съм пръскал.</p>
<p><span class='l'>27</span>&ensp;Ти поне трябваше да внесеш парите ми при банкерите и когато си дойда, щях да взема своето с лихва.</p>
<p><span class='l'>28</span>&ensp;Затова вземете от него таланта и го дайте на този, който има десет таланта.</p>
<p><span class='l'>29</span>&ensp;Защото на всеки, който има, ще се даде и той ще има в изобилие; а от този, който няма, от него ще се отнеме и това, което има.</p>
<p><span class='l'>30</span>&ensp;А този безполезен слуга хвърлете в тъмнината отвън; там ще бъде плач и скърцане със зъби.</p>
<p><span class='l'>31</span>&ensp;А когато дойде Човешкият Син в славата Си и всички святи ангели с Него, тогава ще седне на славния Си престол.</p>
<p><span class='l'>32</span>&ensp;И ще се съберат пред Него всички народи; и ще ги отлъчи един от друг, както овчарят отлъчва овцете от козите;</p>
<p><span class='l'>33</span>&ensp;и ще постави овцете от дясната Си страна, а козите от лявата.</p>
<p><span class='l'>34</span>&ensp;Тогава Царят ще каже на тези, които са от дясната Му страна: Елате, вие, благословени от Моя Отец, наследете царството, приготвено за вас от създанието на света.</p>
<p><span class='l'>35</span>&ensp;Защото огладнях и Ме нахранихте; ожаднях и Ме напоихте; странник бях и Ме прибрахте;</p>
<p><span class='l'>36</span>&ensp;гол бях и Ме облякохте; болен бях и Ме посетихте; в тъмница бях и Ме споходихте.</p>
<p><span class='l'>37</span>&ensp;Тогава праведните в отговор ще Му кажат: Господи, кога Те видяхме гладен и Те нахранихме; или жаден и Те напоихме?</p>
<p><span class='l'>38</span>&ensp;И кога Те видяхме странник и Те прибрахме; или гол и Те облякохме?</p>
<p><span class='l'>39</span>&ensp;И кога Те видяхме болен или в тъмница и Те посетихме?</p>
<p><span class='l'>40</span>&ensp;А Царят ще им отговори: Истина ви казвам: Понеже сте направили това на един от тези най-малки Мои братя, на Мене сте го направили.</p>
<p><span class='l'>41</span>&ensp;Тогава ще каже и на тези, които са от лявата Му страна: Идете си от Мене, вие, проклети, във вечния огън, приготвен за дявола и неговите ангели.</p>
<p><span class='l'>42</span>&ensp;Защото огладнях и не Ме нахранихте; ожаднях и не Ме напоихте;</p>
<p><span class='l'>43</span>&ensp;странник бях и не Ме прибрахте; гол бях и не Ме облякохте; болен и в тъмница бях и не Ме посетихте.</p>
<p><span class='l'>44</span>&ensp;Тогава и те ще отговорят: Господи, кога Те видяхме гладен или жаден, или странник, или гол, или болен, или в тъмница и не Ти послужихме?</p>
<p><span class='l'>45</span>&ensp;Тогава Той в отговор ще им каже: Истина ви казвам: Понеже не сте направили това на нито един от тези, най-малките, то и на Мене не сте го направили.</p>
<p><span class='l'>46</span>&ensp;И тези ще отидат във вечно наказание, а праведните - във вечен живот.</p>


</span>

</div>
</div>
</body>
</html>
