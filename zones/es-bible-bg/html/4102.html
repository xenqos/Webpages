<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4102.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4101.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4103.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Марко 02</h1>


<p><span class='l'>01</span>&ensp;След известно време Той пак влезе в Капернаум; и се разчу, че бил в къщата.</p>
<p><span class='l'>02</span>&ensp;И мнозина се събраха, така че и около вратата не можаха да се поберат; и Той им говореше Словото.</p>
<p><span class='l'>03</span>&ensp;Дойдоха и донесоха при Него един паралитик. Носеха го четирима.</p>
<p><span class='l'>04</span>&ensp;И като не можаха да се приближат до Него поради народа, разкриха покрива на къщата, където беше, пробиха го и пуснаха постелката, на която лежеше паралитикът.</p>
<p><span class='l'>05</span>&ensp;А Исус, като видя вярата им, каза на паралитика: Синко, прощават ти се греховете.</p>
<p><span class='l'>06</span>&ensp;А там имаше някои от книжниците, които седяха и размишляваха в сърцата си:</p>
<p><span class='l'>07</span>&ensp;Този защо говори така? Той богохулства. Кой може да прощава грехове освен единствено Бог?</p>
<p><span class='l'>08</span>&ensp;Исус, като разбра веднага с духа Си, че така размишляват в себе си, им каза: Защо размишлявате това в сърцата си?</p>
<p><span class='l'>09</span>&ensp;Кое е по-лесно - да кажа на паралитика: Прощават ти се греховете, или да кажа: Стани, вдигни постелката си и ходи?</p>
<p><span class='l'>10</span>&ensp;Но за да познаете, че Човешкият Син има власт на земята да прощава грехове (каза на паралитика):</p>
<p><span class='l'>11</span>&ensp;На тебе казвам: Стани, вдигни постелката си и си иди у дома.</p>
<p><span class='l'>12</span>&ensp;И той стана веднага, вдигна си постелката и излезе пред всички; така че всички се зачудиха и славеха Бога, и казваха: Никога не сме виждали такова нещо.</p>
<p><span class='l'>13</span>&ensp;И Исус пак излезе край езерото; и цялото множество идваше при Него и Той ги поучаваше.</p>
<p><span class='l'>14</span>&ensp;Като минаваше, видя Левий Алфеев, който седеше в бирничеството, и му каза: Върви след Мен. И той стана и отиде след Него.</p>
<p><span class='l'>15</span>&ensp;И когато Исус седеше на трапезата в къщата му, заедно с Него и учениците Му насядаха и много бирници и грешници; защото бяха мнозина и вървяха след Него.</p>
<p><span class='l'>16</span>&ensp;Тогава книжниците, които бяха от фарисеите, като видяха, че Той яде с грешниците и бирниците, казаха на учениците Му: Защо яде и пие с бирниците и грешниците?</p>
<p><span class='l'>17</span>&ensp;А Исус, като чу това, им каза: Здравите нямат нужда от лекар, а болните; не съм дошъл да призова праведните, а грешниците (към покаяние).</p>
<p><span class='l'>18</span>&ensp;А Йоановите ученици и фарисеите постеха; и дойдоха и Му казаха: Защо Йоановите и фарисейските ученици постят, а Твоите не постят?</p>
<p><span class='l'>19</span>&ensp;А Исус им каза: Могат ли сватбарите да постят, докато младоженецът е с тях? Дотогава, докато младоженецът е с тях, не могат да постят.</p>
<p><span class='l'>20</span>&ensp;Но ще дойдат дни, когато младоженецът ще им бъде отнет, и тогава, през онези дни, ще постят.</p>
<p><span class='l'>21</span>&ensp;Никой не пришива кръпка от нетепан плат на вехта дреха; защото онова, което трябва да запълни скъсаното, отдира от нея - новото от вехтото, и съдраното става по-грозно.</p>
<p><span class='l'>22</span>&ensp;И никой не налива ново вино в стари мехове; защото виното ще спука меховете и ще се изхабят и виното, и меховете; но наливат ново вино в нови мехове.</p>
<p><span class='l'>23</span>&ensp;И в една събота, когато минаваше през посевите, учениците Му, като вървяха по пътя, започнаха да късат класове.</p>
<p><span class='l'>24</span>&ensp;И фарисеите Му казаха: Виж! Защо вършат в събота нещо, което не е позволено?</p>
<p><span class='l'>25</span>&ensp;А Той им отговори: Не сте ли чели какво направи Давид, когато беше в нужда и огладня, както и мъжете, които бяха с него?</p>
<p><span class='l'>26</span>&ensp;Как влезе в Божия дом, когато Авиатар беше първосвещеник, и изяде присъствените хлябове, които не е позволено на никого да яде освен на свещениците, като даде и на онези, които бяха с него?</p>
<p><span class='l'>27</span>&ensp;И им каза: Съботата е направена за човека, а не човекът за съботата;</p>
<p><span class='l'>28</span>&ensp;така че Човешкият Син е господар и на съботата.</p>


</span>

</div>
</div>
</body>
</html>
