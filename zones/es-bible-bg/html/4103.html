<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4103.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4102.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4104.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Марко 03</h1>


<p><span class='l'>01</span>&ensp;И Той влезе пак в синагогата; и там имаше човек с изсъхнала ръка.</p>
<p><span class='l'>02</span>&ensp;И Го наблюдаваха дали ще го изцели в съботен ден, за да Го обвинят.</p>
<p><span class='l'>03</span>&ensp;Той каза на човека с изсъхналата ръка: Изправи се в средата.</p>
<p><span class='l'>04</span>&ensp;А на тях каза: Позволено ли е да се прави добро в съботен ден или да се прави зло? Да се спаси ли живот или да се погуби? А те мълчаха.</p>
<p><span class='l'>05</span>&ensp;А като ги изгледа с гняв, наскърбен поради закоравяването на сърцата им, каза на човека: Протегни си ръката. Той я протегна и ръката му оздравя.</p>
<p><span class='l'>06</span>&ensp;И фарисеите, като излязоха, веднага се наговориха с иродианите против Него, как да Го погубят.</p>
<p><span class='l'>07</span>&ensp;Тогава Исус се оттегли с учениците Си към езерото и голямо множество от Галилея ги последва.</p>
<p><span class='l'>08</span>&ensp;И от Юдея, от Йерусалим, от Идумея, от другата страна на Йордан, както и от околностите на Тир и Сидон - едно голямо множество дойде при Него, като чуха колко много чудеса правел.</p>
<p><span class='l'>09</span>&ensp;И поръча на учениците Си да Му услужат с една ладия поради народа, за да не Го притискат.</p>
<p><span class='l'>10</span>&ensp;Защото беше изцелил мнозина, така че онези, които страдаха от язви, Го притискаха, за да се допрат до Него.</p>
<p><span class='l'>11</span>&ensp;И нечистите духове, когато Го виждаха, падаха пред Него и викаха, като казваха: Ти си Божий Син.</p>
<p><span class='l'>12</span>&ensp;Но той строго им заръчваше да не Го изявяват.</p>
<p><span class='l'>13</span>&ensp;След това се изкачи на хълма и повика при Себе Си онези, които искаше; и те дойдоха при Него.</p>
<p><span class='l'>14</span>&ensp;И определи дванадесет души, за да бъдат с Него и за да ги изпраща да проповядват,</p>
<p><span class='l'>15</span>&ensp;и да имат власт да изгонват бесове.</p>
<p><span class='l'>16</span>&ensp;Определи: Симон, на когото даде името Петър;</p>
<p><span class='l'>17</span>&ensp;и Яков Зеведеев и Якововия брат Йоан, на които даде името Воанергес, което значи синове на гърма,</p>
<p><span class='l'>18</span>&ensp;и Андрей и Филип, Вартоломей и Матей, Тома и Яков Алфеев, Тадей и Симон Ханаанец,</p>
<p><span class='l'>19</span>&ensp;и Юда Искариотски, който Го и предаде.</p>
<p><span class='l'>20</span>&ensp;И отидоха в една къща; и пак се събра народ, така че те не можаха дори хляб да ядат.</p>
<p><span class='l'>21</span>&ensp;А близките Му, като чуха това, отидоха, за да Го приберат; защото казваха, че не бил на Себе Си.</p>
<p><span class='l'>22</span>&ensp;И книжниците, които бяха слезли от Йерусалим, казваха, че Той има Веелзевул и че изгонва бесовете чрез началника на бесовете.</p>
<p><span class='l'>23</span>&ensp;Но Той, като ги повика, им говореше с притчи: Как може Сатана да изгонва Сатана?</p>
<p><span class='l'>24</span>&ensp;Ако едно царство се раздели против себе си, това царство не може да устои.</p>
<p><span class='l'>25</span>&ensp;И ако един дом се раздели против себе си, този дом няма да може да устои.</p>
<p><span class='l'>26</span>&ensp;И ако Сатана е въстанал против себе си и се е разделил, той не може да устои, но е дошъл краят му.</p>
<p><span class='l'>27</span>&ensp;И никой не може да влезе в къщата на силния човек, за да ограби покъщнината му, ако първо не върже силния и тогава ще ограби къщата му.</p>
<p><span class='l'>28</span>&ensp;Истина ви казвам, че всички грехове на човешкия род ще бъдат простени и всички хули, с които биха богохулствали;</p>
<p><span class='l'>29</span>&ensp;но ако някой похули Святия Дух, за него няма прошка довека, а е виновен за вечен грях.</p>
<p><span class='l'>30</span>&ensp;Това каза Той, защото казваха: Има нечист дух.</p>
<p><span class='l'>31</span>&ensp;И, ето, дойдоха майка Му и братята Му и като стояха навън, изпратиха до Него да Го повикат.</p>
<p><span class='l'>32</span>&ensp;А около Него седеше едно множество; и Му казаха: Ето, майка Ти и братята Ти са вън и Те търсят.</p>
<p><span class='l'>33</span>&ensp;А Той им отговори: Коя е майка Ми? Кои са братята Ми?</p>
<p><span class='l'>34</span>&ensp;И като изгледа седящите около Него, каза: Ето майка Ми и братята Ми!</p>
<p><span class='l'>35</span>&ensp;Защото, който върши Божията воля, той Ми е брат и сестра, и майка.</p>


</span>

</div>
</div>
</body>
</html>
