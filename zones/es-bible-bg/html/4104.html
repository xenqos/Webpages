<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4104.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4103.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4105.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Марко 04</h1>


<p><span class='l'>01</span>&ensp;И Исус пак започна да поучава край езерото. И при Него се събра едно твърде голямо множество, така че Той влезе в една ладия и седна; а цялото множество беше на сушата край езерото.</p>
<p><span class='l'>02</span>&ensp;И ги поучаваше много с притчи и им казваше в поучението Си:</p>
<p><span class='l'>03</span>&ensp;Слушайте: Ето, сеячът излезе да сее.</p>
<p><span class='l'>04</span>&ensp;И когато сееше, някои зърна паднаха край пътя; и птиците дойдоха и ги изкълваха.</p>
<p><span class='l'>05</span>&ensp;Други паднаха на скалисто място, където нямаше много пръст, и скоро поникнаха, защото нямаше дълбока почва;</p>
<p><span class='l'>06</span>&ensp;а когато изгря слънцето, прегоряха и понеже нямаха корен, изсъхнаха.</p>
<p><span class='l'>07</span>&ensp;И други паднаха между тръните; и тръните пораснаха и ги задушиха, и не дадоха плод.</p>
<p><span class='l'>08</span>&ensp;А другите паднаха на добра земя и дадоха плод, който растеше и се умножаваше, и принесоха - кое тридесет, кое шестдесет и кое сто.</p>
<p><span class='l'>09</span>&ensp;И каза: Който има уши да слуша, нека слуша.</p>
<p><span class='l'>10</span>&ensp;И когато Исус остана сам, онези, които бяха около Него с дванадесетте, Го попитаха за притчите.</p>
<p><span class='l'>11</span>&ensp;Той им каза: На вас е дадено да познаете тайната на Божието царство; а на онези, външните, всичко се дава в притчи;</p>
<p><span class='l'>12</span>&ensp;така че гледащи да гледат, а да не виждат, и слушащи да слушат, а да не разбират, да не би да се обърнат и да им се прости грехът.</p>
<p><span class='l'>13</span>&ensp;И им каза: Не разбирате ли тази притча? А как ще разберете всички притчи?</p>
<p><span class='l'>14</span>&ensp;Сеячът сее Словото.</p>
<p><span class='l'>15</span>&ensp;А онези край пътя, където се сее Словото, са тези, които, като чуят, Сатана веднага идва и грабва посятото в тях Слово.</p>
<p><span class='l'>16</span>&ensp;Също и посятото на скалистите места са тези, които, като чуят Словото, веднага с радост го приемат;</p>
<p><span class='l'>17</span>&ensp;нямат обаче корен в себе си, но са привременни; после, като настане напаст или гонение заради Словото, веднага се съблазняват.</p>
<p><span class='l'>18</span>&ensp;Посятото между тръните са други; те са онези, които са слушали Словото,</p>
<p><span class='l'>19</span>&ensp;но светските грижи, примамката на богатството и пожеланията за други работи, като влязат, заглушават Словото и то става безплодно.</p>
<p><span class='l'>20</span>&ensp;А посятото на добрата земя са тези, които слушат Словото, приемат го и дават плод - тридесет, шестдесет и стократно.</p>
<p><span class='l'>21</span>&ensp;И им каза: Затова ли се донася светилото, за да го сложат под шиника или под леглото? Не е ли затова, да го поставят на светилника?</p>
<p><span class='l'>22</span>&ensp;Защото няма нещо тайно, което да не стане явно; нито е било скрито нещо, освен за да излезе наяве.</p>
<p><span class='l'>23</span>&ensp;Ако има някой уши да слуша, нека слуша.</p>
<p><span class='l'>24</span>&ensp;Каза им също: Внимавайте в това, което слушате. С каквато мярка мерите, с такава ще ви се отмери и ще ви се прибави.</p>
<p><span class='l'>25</span>&ensp;Защото, който има, на него ще се даде, а който няма, от него ще се отнеме и това, което има.</p>
<p><span class='l'>26</span>&ensp;Божието Царство е като посято семе, което израства само<br>И каза: Божието царство е, както когато човек, който хвърли семе в земята;</p>
<p><span class='l'>27</span>&ensp;и спи и става нощ и ден; а как никне и расте семето, той не знае.</p>
<p><span class='l'>28</span>&ensp;Земята от само себе си произвежда, първо стрък, после клас, след това пълно зърно в класа.</p>
<p><span class='l'>29</span>&ensp;А когато узрее плодът, начаса изпраща сърп, защото е настанала жътва.</p>
<p><span class='l'>30</span>&ensp;Каза още: На какво да оприличим Божието царство или с каква притча да го представим?</p>
<p><span class='l'>31</span>&ensp;То прилича на синапово зърно, което, когато се посее в земята, е по-малко от всички семена, които са на земята;</p>
<p><span class='l'>32</span>&ensp;но когато бъде посято, расте и става по-голямо от всички градински растения, и пуска големи клони, така че под сянката му могат да се подслонят небесните птици.</p>
<p><span class='l'>33</span>&ensp;И с много такива притчи им проповядваше Словото, както можеха да слушат.</p>
<p><span class='l'>34</span>&ensp;А без притча не им говореше; но насаме обясняваше всичко на Своите ученици.</p>
<p><span class='l'>35</span>&ensp;И в същия ден, когато се свечери, Исус им каза: Да минем на отсрещната страна.</p>
<p><span class='l'>36</span>&ensp;И като отпратиха народа, взеха Го със себе си в ладията, така както беше; и имаше други ладии с Него.</p>
<p><span class='l'>37</span>&ensp;И се разрази голяма буря и вълните заливаха ладията, така че тя вече се пълнеше с вода.</p>
<p><span class='l'>38</span>&ensp;А Той беше на задната част, заспал на възглавница; и те Го събудиха и Му казаха: Учителю! Нима не Те е грижа, че загиваме?</p>
<p><span class='l'>39</span>&ensp;И Той, като се събуди, смъмри вятъра и каза на езерото: Мълчи! Утихни! И вятърът престана и настана голяма тишина.</p>
<p><span class='l'>40</span>&ensp;Тогава им каза: Защо сте страхливи? Още ли нямате вяра?</p>
<p><span class='l'>41</span>&ensp;И голям страх ги обзе; и те си казаха един на друг: Кой ли е Този, че и вятърът, и езерото Му се покоряват?</p>


</span>

</div>
</div>
</body>
</html>
