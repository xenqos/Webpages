<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4106.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4105.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4107.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Марко 06</h1>


<p><span class='l'>01</span>&ensp;И Той излезе оттам и дойде в Своето родно място; и учениците Му вървяха след Него.</p>
<p><span class='l'>02</span>&ensp;И когато настана събота, започна да поучава в синагогата; и мнозина, като Го слушаха, се чудеха и казваха: Откъде има Този всичко това? И каква е тази мъдрост, която Му е дадена, и какви са тези велики дела, извършени от ръцете Му?</p>
<p><span class='l'>03</span>&ensp;Този не е ли дърводелецът, син на Мария и брат на Яков и Йосия, на Юда и Симон? И сестрите Му не са ли тук, между нас? И те се съблазниха в Него.</p>
<p><span class='l'>04</span>&ensp;А Исус им каза: Никой пророк не е без почит освен в своята родина, между своите сродници и своя дом.</p>
<p><span class='l'>05</span>&ensp;И не можеше да извърши там никакво велико дело, освен когато положи ръце на неколцина болни и ги изцели.</p>
<p><span class='l'>06</span>&ensp;И се чудеше на тяхното неверие. Исус обикаляше околните села и поучаваше.</p>
<p><span class='l'>07</span>&ensp;И като повика дванадесетте, започна да ги изпраща двама по двама и им даде власт над нечистите духове.</p>
<p><span class='l'>08</span>&ensp;Заповяда им да не вземат нищо за път освен една тояга; нито хляб, нито торба, нито пари в пояса;</p>
<p><span class='l'>09</span>&ensp;но да обуват сандали. И, каза Той, не се обличайте с две дрехи.</p>
<p><span class='l'>10</span>&ensp;И им каза: В която къща влезете, оставайте в нея, докато си тръгнете оттам.</p>
<p><span class='l'>11</span>&ensp;А ако в някое място не ви приемат, нито ви послушат, като излизате оттам, отърсете праха изпод краката си като свидетелство против тях.</p>
<p><span class='l'>12</span>&ensp;И те излязоха и проповядваха, че човеците трябва да се покаят.</p>
<p><span class='l'>13</span>&ensp;Изгонваха много бесове и мнозина болни помазваха с елей и ги изцеляваха.</p>
<p><span class='l'>14</span>&ensp;А цар Ирод чу за Исус (защото името Му стана известно) и казваше: Йоан Кръстител е възкръснал от мъртвите и затова тези велики сили действат чрез Него.</p>
<p><span class='l'>15</span>&ensp;А други казваха, че е Илия. Други пък казваха, че Той е пророк като един от древните пророци.</p>
<p><span class='l'>16</span>&ensp;Но Ирод, като чу за Него, каза: Това е Йоан, когото аз обезглавих; той е възкръснал.</p>
<p><span class='l'>17</span>&ensp;Защото този Ирод беше пратил да хванат Йоан и да го вържат в тъмница заради Иродиада, жената на брат му Филип, понеже я беше взел за жена.</p>
<p><span class='l'>18</span>&ensp;Защото Йоан казваше на Ирод: Не ти е позволено да имаш братовата си жена.</p>
<p><span class='l'>19</span>&ensp;А Иродиада се настрои против него и искаше да го убие, но не можеше;</p>
<p><span class='l'>20</span>&ensp;защото Ирод се боеше от Йоан, като знаеше, че той е праведен и свят човек, и го пазеше здраво; и когато го слушаше, вършеше много неща и с удоволствие го слушаше.</p>
<p><span class='l'>21</span>&ensp;И когато дойде подходящ ден, когато Ирод за рождения си ден даде вечеря на големците си и на хилядниците, и на галилейските старейшини,</p>
<p><span class='l'>22</span>&ensp;и самата дъщеря на Иродиада влезе и танцува, и угоди на Ирод и на седящите с него; и царят каза на момичето: Искай от мене каквото щеш и ще ти го дам.</p>
<p><span class='l'>23</span>&ensp;И й се закле: Каквото и да поискаш от мене, ще ти дам, даже до половината от царството ми.</p>
<p><span class='l'>24</span>&ensp;А тя излезе и попита майка си: Какво да поискам? И тя каза: Главата на Йоан Кръстител.</p>
<p><span class='l'>25</span>&ensp;И веднага момичето влезе бързо при царя и поиска, като каза: Искам да ми дадеш още сега, на блюдо, главата на Йоан Кръстител.</p>
<p><span class='l'>26</span>&ensp;И царят се наскърби много; но пак заради клетвите си и заради седящите с него не поиска да й откаже.</p>
<p><span class='l'>27</span>&ensp;И веднага царят прати един телохранител, на когото заповяда да донесе главата му; и той отиде, обезглави го в тъмницата</p>
<p><span class='l'>28</span>&ensp;и донесе главата му на блюдо, и я даде на момичето; а момичето я даде на майка си.</p>
<p><span class='l'>29</span>&ensp;А учениците му, като чуха това, дойдоха и вдигнаха тялото му и го положиха в гроб.</p>
<p><span class='l'>30</span>&ensp;И апостолите се събраха при Исус и Му разказаха всичко, каквото бяха извършили и каквото бяха поучавали.</p>
<p><span class='l'>31</span>&ensp;А Той им каза: Елате вие сами на уединено място насаме и си починете малко. Защото мнозина идваха и си отиваха; и нямаха време даже да ядат.</p>
<p><span class='l'>32</span>&ensp;И отидоха с ладията на уединено място насаме.</p>
<p><span class='l'>33</span>&ensp;А като отидоха, хората ги видяха и мнозина ги познаха; и от всички градове се стекоха там пеша и ги изпревариха.</p>
<p><span class='l'>34</span>&ensp;И Исус, като излезе, видя едно голямо множество и се смили над тях, понеже бяха като овце, които нямат пастир; и започна да ги поучава за много неща.</p>
<p><span class='l'>35</span>&ensp;И понеже беше станало вече късно, учениците Му се приближиха при Него и казаха: Мястото е уединено и вече е късно.</p>
<p><span class='l'>36</span>&ensp;Разпусни ги, за да отидат по околните колиби и села и да си купят нещо за ядене.</p>
<p><span class='l'>37</span>&ensp;А Той им отговори: Дайте им вие да ядат. А те Му казаха: Да идем ли да купим хляб за двеста пеняза и да им дадем да ядат?</p>
<p><span class='l'>38</span>&ensp;Той ги запита: Колко хляба имате? Идете и вижте. И като разбраха, казаха: Пет хляба и две риби.</p>
<p><span class='l'>39</span>&ensp;Исус им заповяда да насядат всички на групи по зелената трева.</p>
<p><span class='l'>40</span>&ensp;И те насядаха на редици - по сто и по петдесет.</p>
<p><span class='l'>41</span>&ensp;След като взе петте хляба и двете риби, Исус погледна към небето и благослови. После разчупи хлябовете и даваше на учениците да слагат пред тях; раздели и двете риби на всички.</p>
<p><span class='l'>42</span>&ensp;И всички ядоха и се наситиха.</p>
<p><span class='l'>43</span>&ensp;И вдигнаха дванадесет пълни коша с къшеи хляб, също и от рибите.</p>
<p><span class='l'>44</span>&ensp;А онези, които ядоха хлябовете, бяха пет хиляди мъже.</p>
<p><span class='l'>45</span>&ensp;И веднага накара учениците Си да влязат в ладията и да отидат преди Него на отсрещната страна към Витсаида, докато Той разпусне народа.</p>
<p><span class='l'>46</span>&ensp;След като се прости с тях, отиде на хълма да се помоли.</p>
<p><span class='l'>47</span>&ensp;И като се свечери, ладията беше насред езерото, а Той - сам на сушата.</p>
<p><span class='l'>48</span>&ensp;И като ги видя, че се мъчат, като гребат с веслата, защото им беше насрещен вятърът, около четвъртата стража на нощта дойде при тях, като вървеше по езерото; и щеше да ги отмине.</p>
<p><span class='l'>49</span>&ensp;А те, като Го видяха да ходи по езерото, помислиха си, че е призрак, и извикаха;</p>
<p><span class='l'>50</span>&ensp;защото всички Го видяха и се смутиха. И веднага Той им проговори: Дерзайте! Аз съм, не бойте се!</p>
<p><span class='l'>51</span>&ensp;И влезе при тях в ладията и вятърът утихна; и те бяха дълбоко разтърсени.</p>
<p><span class='l'>52</span>&ensp;Защото не бяха се поучили от чудото с хлябовете, тъй като сърцето им беше закоравяло.</p>
<p><span class='l'>53</span>&ensp;И като преминаха отвъд езерото, дойдоха в Генисаретската земя и излязоха на сушата.</p>
<p><span class='l'>54</span>&ensp;А когато излязоха от ладията, хората веднага Го познаха;</p>
<p><span class='l'>55</span>&ensp;и се разтичаха по цялата онази околност и започнаха да носят на легла болните там, където чуеха, че се намирал Той.</p>
<p><span class='l'>56</span>&ensp;И където и да влизаше Исус, в села или градове, или в колиби, слагаха болните по пазарите и Му се молеха да се допрат поне до полите на дрехите Му; и колкото души се допираха, се изцеляваха.</p>


</span>

</div>
</div>
</body>
</html>
