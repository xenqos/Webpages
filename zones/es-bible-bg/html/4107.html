<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4107.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4106.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4108.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Марко 07</h1>


<p><span class='l'>01</span>&ensp;Около Исус се събраха фарисеите и някои от книжниците, които бяха дошли от Йерусалим</p>
<p><span class='l'>02</span>&ensp;и бяха видели, че някои от учениците Му ядат хляб с нечисти ръце, т. е. немити.</p>
<p><span class='l'>03</span>&ensp;(Защото фарисеите и всички юдеи, като държат преданието на старейшините, не ядат, без да си умият ръцете до лактите;</p>
<p><span class='l'>04</span>&ensp;и когато се връщат от пазар, не ядат, преди да са се очистили. Има и много други неща, които са приели да спазват - измивания на чаши, глинени и медни съдове и легла.)</p>
<p><span class='l'>05</span>&ensp;И така, фарисеите и книжниците Го запитаха: Защо Твоите ученици не вървят по преданието на старейшините, а ядат хляб с нечисти ръце?</p>
<p><span class='l'>06</span>&ensp;А Той им каза: Добре е пророкувал Исая за вас, лицемерите, както е писано:<br>Този народ Ме почита с устните си,<br>но сърцето им стои далеч от Мен.</p>
<p><span class='l'>07</span>&ensp;Обаче напразно Ме почитат,<br>като преподават за поучение човешки заповеди.</p>
<p><span class='l'>08</span>&ensp;Вие оставяте Божията заповед и държите човешкото предание, измивания на стомни и чаши; и правите много други неща.</p>
<p><span class='l'>09</span>&ensp;И им каза: Хубаво! Вие осуетявате Божията заповед, за да спазите своето предание!</p>
<p><span class='l'>10</span>&ensp;Защото Моисей каза: Почитай баща си и майка си, и: Който злослови баща или майка, непременно да се умъртви.</p>
<p><span class='l'>11</span>&ensp;Но вие казвате: Ако каже човек на баща си или на майка си: Това мое имане, с което би могъл да си помогнеш, е курбан, което значи подарено на Бога,</p>
<p><span class='l'>12</span>&ensp;вие не го оставяте вече да направи нищо за баща си или за майка си.</p>
<p><span class='l'>13</span>&ensp;И така осуетявате Божието слово заради вашето предание, което вие сте предали, и вършите много такива неща, подобни на това.</p>
<p><span class='l'>14</span>&ensp;И пак повика народа и им каза: Слушайте Ме всички и разбирайте.</p>
<p><span class='l'>15</span>&ensp;Няма нищо извън човека, което, като влиза в него, да може да го оскверни; но тези неща, които излизат от него, те оскверняват човека.</p>
<p><span class='l'>16</span>&ensp;Ако има някой уши да слуша, нека слуша.</p>
<p><span class='l'>17</span>&ensp;И като остави народа и влезе в къщи, учениците Му Го попитаха за притчата.</p>
<p><span class='l'>18</span>&ensp;А Той им отвърна: Нима и вие сте така неразсъдливи? Не разбирате ли, че нищо, което влиза в човека отвън, не може да го оскверни?</p>
<p><span class='l'>19</span>&ensp;Защото не влиза в сърцето му, а в корема и се изхвърля отзад. (Като каза това, Той направи всички ястия чисти.)</p>
<p><span class='l'>20</span>&ensp;Каза още: Което излиза от човека, то осквернява човека.</p>
<p><span class='l'>21</span>&ensp;Защото отвътре, от сърцето на човеците, излизат зли помисли, блудства, кражби, убийства,</p>
<p><span class='l'>22</span>&ensp;прелюбодейства, користолюбие, нечестие, коварство, сладострастие, лукаво око, хулене, гордост, безумство.</p>
<p><span class='l'>23</span>&ensp;Всички тези зли неща излизат отвътре и оскверняват човека.</p>
<p><span class='l'>24</span>&ensp;И като стана оттам, отиде в Тирските и Сидонските земи; и влезе в една къща и не искаше никой да знае къде е Той; но не можа да се укрие.</p>
<p><span class='l'>25</span>&ensp;А веднага чу за Него една жена, чиято малка дъщеря имаше нечист дух, и тя дойде и падна пред нозете Му.</p>
<p><span class='l'>26</span>&ensp;(Жената беше гъркиня, родом сирофиникийка.) И Му се молеше да изгони нечистия дух от дъщеря й.</p>
<p><span class='l'>27</span>&ensp;А Исус й каза: Остави да се наситят децата; защото не е прилично да се вземе хлябът на децата и да се даде на кученцата.</p>
<p><span class='l'>28</span>&ensp;А тя Му отговори: Така е, Господи, но и кученцата под трапезата ядат от трохите, които падат от децата.</p>
<p><span class='l'>29</span>&ensp;И Той й каза: За тази дума - иди си; бесът излезе от дъщеря ти.</p>
<p><span class='l'>30</span>&ensp;И като си отиде у дома, жената намери детето легнало на постелката и бесът беше излязъл.</p>
<p><span class='l'>31</span>&ensp;След като излезе пак из Тирските земи, Исус дойде през Сидон към Галилейското езеро, като прекосяваше пределите на Десетоградие.</p>
<p><span class='l'>32</span>&ensp;И доведоха при Него един глух и заекващ човек и Му се помолиха да положи ръка на него.</p>
<p><span class='l'>33</span>&ensp;Исус, като го отведе от народа насаме, втъкна пръстите Си в ушите му и като плюна, докосна се до езика му;</p>
<p><span class='l'>34</span>&ensp;и погледна към небето, въздъхна и му каза: Еффата, което значи: Отвори се.</p>
<p><span class='l'>35</span>&ensp;И ушите му се отвориха и връзката на езика му се развърза, и той говореше чисто.</p>
<p><span class='l'>36</span>&ensp;И Исус им заръча на никого да не кажат това; но колкото повече им заръчваше, толкова повече те го разгласяваха;</p>
<p><span class='l'>37</span>&ensp;защото се чудеха твърде много и казваха: Всичко върши отлично; и глухите прави да чуват, и немите да говорят.</p>


</span>

</div>
</div>
</body>
</html>
