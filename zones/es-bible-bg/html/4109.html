<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4109.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4108.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4110.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Марко 09</h1>


<p><span class='l'>01</span>&ensp;И им каза: Истина ви казвам: Има някои от стоящите тук, които никак няма да вкусят смърт, докато не видят Божието царство, дошло в сила.</p>
<p><span class='l'>02</span>&ensp;И след шест дни Исус взе Петър, Яков и Йоан и заведе само тях на една висока планина насаме; и се преобрази пред тях.</p>
<p><span class='l'>03</span>&ensp;Дрехите Му станаха блестящи, твърде бели, каквито никой избелвач на земята не може така да избели.</p>
<p><span class='l'>04</span>&ensp;И им се яви Илия заедно с Моисей, които разговаряха с Исус.</p>
<p><span class='l'>05</span>&ensp;А Петър проговори на Исус и каза: Учителю, добре е да сме тук; и нека направим три шатри - една за Теб, една за Моисей и една за Илия;</p>
<p><span class='l'>06</span>&ensp;защото не знаеше какво да каже, понеже се бяха изплашили много.</p>
<p><span class='l'>07</span>&ensp;И се яви облак и ги засени; и дойде глас от облака, който каза: Този е Моят възлюбен Син; Него слушайте.</p>
<p><span class='l'>08</span>&ensp;И внезапно, като се озърнаха, не видяха вече никого при себе си освен Исус.</p>
<p><span class='l'>09</span>&ensp;И като слизаха от планината, Той им заръча да не казват на никого за това, което бяха видели, освен когато Човешкият Син бъде възкресен от мъртвите.</p>
<p><span class='l'>10</span>&ensp;И те пазеха тази заръка, като разискваха помежду си какво значи да възкръсне от мъртвите.</p>
<p><span class='l'>11</span>&ensp;И Го попитаха: Защо книжниците казват, че трябва първо Илия да дойде?</p>
<p><span class='l'>12</span>&ensp;А Той им каза: Наистина Илия първо ще дойде и ще възстанови всичко. И как е писано за Човешкия Син? - Писано е, че трябва да пострада много и да бъде унизен.</p>
<p><span class='l'>13</span>&ensp;Но ви казвам, че Илия вече е дошъл и те постъпиха с него както си искаха и според писаното за него.</p>
<p><span class='l'>14</span>&ensp;И когато дойдоха при учениците, видяха около тях едно голямо множество и книжници, които се препираха с тях.</p>
<p><span class='l'>15</span>&ensp;И веднага, когато цялото множество Го видя, смая се и се завтече към Него, и Го поздравяваха.</p>
<p><span class='l'>16</span>&ensp;А Той ги попита: За какво се препирате с тях?</p>
<p><span class='l'>17</span>&ensp;И един от народа Му отговори: Учителю, доведох при Тебе сина си, който има ням дух.</p>
<p><span class='l'>18</span>&ensp;И където и да го хване, тръшка го; и той се запеня, скърца със зъби и се вцепенява; и говорих с Твоите ученици да изгонят духа, но не можаха.</p>
<p><span class='l'>19</span>&ensp;А Той отговори: О, роде невярващ, докога ще бъда с вас? Докога ще ви търпя? Доведете го при Мен.</p>
<p><span class='l'>20</span>&ensp;И го доведоха при Него. И когато обладаният Го видя, веднага духът го сгърчи; и той падна на земята и се валяше запенен.</p>
<p><span class='l'>21</span>&ensp;Исус попита баща му: От колко време му става така? А той каза: От детинство.</p>
<p><span class='l'>22</span>&ensp;И много пъти го е хвърлял и в огън, и във вода, за да го погуби; но ако можеш, направи нещо, смили се над нас и ни помогни.</p>
<p><span class='l'>23</span>&ensp;А Исус му каза: Ако можеш да повярваш! Всичко е възможно за този, който вярва.</p>
<p><span class='l'>24</span>&ensp;Веднага бащата на детето извика и каза: Вярвам, Господи! Помогни на моето неверие.</p>
<p><span class='l'>25</span>&ensp;А Исус, като видя, че се стича народ, смъмра нечистия дух, като му каза: Душе ням и глух, Аз ти заповядвам: Излез от него и да не влезеш повече в него.</p>
<p><span class='l'>26</span>&ensp;И духът, като изпищя и го сгърчи силно, излезе; и детето стана като мъртво, така че повечето хора мислеха, че е умряло.</p>
<p><span class='l'>27</span>&ensp;Но Исус го хвана за ръката и го вдигна; и то стана.</p>
<p><span class='l'>28</span>&ensp;И когато влезе в къщи, учениците Му Го попитаха насаме: Защо ние не можахме да го изгоним?</p>
<p><span class='l'>29</span>&ensp;Той им каза: Този род с нищо не може да излезе освен с молитва и пост.</p>
<p><span class='l'>30</span>&ensp;И като излязоха оттам, минаха през Галилея; а Той искаше никой да не узнае това.</p>
<p><span class='l'>31</span>&ensp;Защото учеше учениците Си, като им казваше: Човешкият Син ще бъде предаден в ръцете на човеци и ще Го убият; и след като Го убият, след три дни ще възкръсне.</p>
<p><span class='l'>32</span>&ensp;Но те не разбираха думите Му и се бояха да Го попитат.</p>
<p><span class='l'>33</span>&ensp;И дойдоха в Капернаум; и когато Исус влезе в къщата, ги попита: Какво разисквахте по пътя?</p>
<p><span class='l'>34</span>&ensp;А те мълчаха, защото по пътя се бяха препирали помежду си - кой е по-голям?</p>
<p><span class='l'>35</span>&ensp;И като седна, повика дванадесетте и им каза: Който иска да бъде пръв, ще бъде последен от всички и служител на всички.</p>
<p><span class='l'>36</span>&ensp;Тогава взе едно детенце и го постави посред тях; и като го прегърна, им каза:</p>
<p><span class='l'>37</span>&ensp;Който приеме едно от тези дечица в Мое име, и Мене приема; и който приеме Мене, приема не Мене, но Този, Който Ме е пратил.</p>
<p><span class='l'>38</span>&ensp;Който не е против нас, той е на наша страна<br>(Лука 9:49-50)<br>Йоан Му каза: Учителю, видяхме един човек да изгонва бесове в Твое име; и му забранихме, защото не ни следваше.</p>
<p><span class='l'>39</span>&ensp;А Исус каза: Не му забранявайте, защото няма никой, който да извърши велико дело в Мое име и да може скоро след това да Ме злослови.</p>
<p><span class='l'>40</span>&ensp;Понеже онзи, който не е против нас, е на наша страна.</p>
<p><span class='l'>41</span>&ensp;Защото, който ви напои с чаша вода, понеже сте Христови, истина ви казвам, той никак няма да изгуби наградата си.</p>
<p><span class='l'>42</span>&ensp;А който съблазни едно от тези, малките, които вярват в Мене, за него би било по-добре да му се окачи голям воденичен камък на врата и да бъде хвърлен в морето.</p>
<p><span class='l'>43</span>&ensp;И ако те съблазни ръката ти, отсечи я; по-добре е за тебе да влезеш в живота недъгав, отколкото да имаш двете си ръце и да отидеш в пъкъла, в неугасимия огън,</p>
<p><span class='l'>44</span>&ensp;където червеят им не умира и огънят не угасва.</p>
<p><span class='l'>45</span>&ensp;И ако кракът ти те съблазни, отсечи го; по-добре е за тебе да влезеш в живота куц, отколкото да имаш двата си крака и да бъдеш хвърлен в пъкъла,</p>
<p><span class='l'>46</span>&ensp;И ако окото ти те съблазни, извади го; по-добре е за тебе да влезеш в Божието царство с едно око, отколкото да имаш двете си очи и да бъдеш хвърлен в пъкъла,</p>
<p><span class='l'>47</span>&ensp;Защото всеки ще се осоли с огън (и всяка жертва ще се осоли със сол).</p>
<p><span class='l'>48</span>&ensp;Добро нещо е солта; но ако солта обезсолее, с какво ще я подправите? Имайте сол в себе си и мир имайте помежду си.</p>


</span>

</div>
</div>
</body>
</html>
