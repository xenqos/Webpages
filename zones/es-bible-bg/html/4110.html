<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4110.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4109.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4111.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Марко 10</h1>


<p><span class='l'>01</span>&ensp;И Исус стана оттам и дойде в Юдейските предели и местата отвъд Йордан; и народ пак се стече при Него; и по обичая Си Той пак ги поучаваше.</p>
<p><span class='l'>02</span>&ensp;И някои фарисеи се приближиха и Го попитаха, за да Го изпитат: Позволено ли е на мъж да напусне жена си?</p>
<p><span class='l'>03</span>&ensp;А Той им отговори: Какво ви е заповядал Моисей?</p>
<p><span class='l'>04</span>&ensp;А те казаха: Моисей е позволил мъжът да напише разводно писмо и да я напусне.</p>
<p><span class='l'>05</span>&ensp;Исус им каза: Поради вашето коравосърдечие ви е написал тази заповед;</p>
<p><span class='l'>06</span>&ensp;обаче в началото на създанието Бог ги е направил мъж и жена.</p>
<p><span class='l'>07</span>&ensp;Затова ще остави човек баща си и майка си и ще се привърже към жена си,</p>
<p><span class='l'>08</span>&ensp;и двамата ще бъдат една плът; така че не са вече двама, а една плът.</p>
<p><span class='l'>09</span>&ensp;И така, онова, което Бог е съчетал, човек да не го разлъчва.</p>
<p><span class='l'>10</span>&ensp;А в къщи учениците пак Го попитаха за това.</p>
<p><span class='l'>11</span>&ensp;И Той им каза: Който напусне жена си и се ожени за друга, прелюбодейства спрямо нея.</p>
<p><span class='l'>12</span>&ensp;И ако тя напусне мъжа си и се омъжи за друг, тя прелюбодейства.</p>
<p><span class='l'>13</span>&ensp;Тогава доведоха при Него дечица, за да се докосне до тях; а учениците ги смъмриха.</p>
<p><span class='l'>14</span>&ensp;Но Исус, като видя това, възнегодува и им каза: Оставете дечицата да дойдат при Мене; не ги възпирайте, защото на такива е Божието царство.</p>
<p><span class='l'>15</span>&ensp;Истина ви казвам: Който не приеме Божието царство като детенце, той никак няма да влезе в него.</p>
<p><span class='l'>16</span>&ensp;Прегърна ги и ги благослови, като положи ръцете Си на тях.</p>
<p><span class='l'>17</span>&ensp;И когато излизаше на път, някой се затече, коленичи пред Него и Го попита: Учителю благи, какво да направя, за да наследя вечен живот?</p>
<p><span class='l'>18</span>&ensp;А Исус му каза: Защо Ме наричаш благ? Никой не е благ освен един Бог.</p>
<p><span class='l'>19</span>&ensp;Знаеш заповедите: Не убивай; Не прелюбодействай; Не кради; Не лъжесвидетелствай; Не увреждай; Почитай баща си и майка си.</p>
<p><span class='l'>20</span>&ensp;А той Му каза: Учителю, всичко това съм опазил от младостта си.</p>
<p><span class='l'>21</span>&ensp;А Исус, като го погледна, възлюби го и му каза: Едно не ти достига: иди, продай всичко, което имаш, и го раздай на сиромасите, и ще имаш съкровище на небето; и ела и Ме следвай.</p>
<p><span class='l'>22</span>&ensp;Но лицето му посърна от тези думи и той си отиде наскърбен, защото беше човек с много имот.</p>
<p><span class='l'>23</span>&ensp;А Исус погледна наоколо и каза на учениците: Колко мъчно ще влязат в Божието царство онези, които имат богатство!</p>
<p><span class='l'>24</span>&ensp;А учениците се смаяха от Неговите думи. Но в отговор Исус им каза още: Чеда Мои, колко е мъчно да влязат в Божието царство онези, които уповават на богатството!</p>
<p><span class='l'>25</span>&ensp;По-лесно е камилата да мине през иглени уши, отколкото богат да влезе в Божието царство.</p>
<p><span class='l'>26</span>&ensp;А те съвсем се зачудиха и Му казаха: Тогава кой може да се спаси?</p>
<p><span class='l'>27</span>&ensp;Исус ги погледна и отвърна: За човеците това е невъзможно, но не и за Бога; защото за Бога всичко е възможно.</p>
<p><span class='l'>28</span>&ensp;Петър започна да Му говори: Ето, ние оставихме всичко и Те последвахме.</p>
<p><span class='l'>29</span>&ensp;Исус каза: Истина ви казвам: Няма човек, който да е оставил къща или братя, или сестри, или майка, или баща, или деца, или ниви заради Мен и заради благовестието,</p>
<p><span class='l'>30</span>&ensp;и да не получи сега, в настоящото време, стократно повече, къщи и братя, и сестри, и майки, и деца, и ниви, заедно с гонения, а в идещия свят - вечен живот.</p>
<p><span class='l'>31</span>&ensp;Обаче мнозина първи ще бъдат последни, а последните - първи.</p>
<p><span class='l'>32</span>&ensp;А когато бяха на път, като отиваха за Йерусалим, Исус вървеше пред тях, а те се учудваха, и онези, които вървяха отзад, бяха обзети от страх. И като събра пак дванадесетте, започна да им казва това, което щеше да Го сполети:</p>
<p><span class='l'>33</span>&ensp;Ето, ние се изкачваме към Йерусалим и Човешкият Син ще бъде предаден на главните свещеници и на книжниците; и те, като Го осъдят на смърт, ще Го предадат на езичниците;</p>
<p><span class='l'>34</span>&ensp;и ще Му се подиграят и ще Го заплюват, ще Го бият и ще Го убият; а след три дни ще възкръсне.</p>
<p><span class='l'>35</span>&ensp;Тогава при Него се приближиха Яков и Йоан, Зеведеевите синове, и Му казаха: Учителю, желаем да направиш за нас, каквото и да поискаме от Теб.</p>
<p><span class='l'>36</span>&ensp;А Той им каза: Какво желаете да направя за вас?</p>
<p><span class='l'>37</span>&ensp;Те Му отговориха: Дай ни да седнем - един отдясно на Теб, а друг отляво на Тебе в Твоята слава.</p>
<p><span class='l'>38</span>&ensp;А Исус им каза: Не знаете какво искате. Можете ли да пиете чашата, която Аз пия, или да се кръстите с кръщението, с което Аз се кръщавам?</p>
<p><span class='l'>39</span>&ensp;Те Му казаха: Можем. А Исус им каза: Чашата, която Аз пия, ще пиете и с кръщението, с което Аз се кръщавам, ще се кръстите;</p>
<p><span class='l'>40</span>&ensp;но да седнете отдясно на Мен или отляво на Мене, не е Мое да дам, а ще се даде на онези, за които е било приготвено.</p>
<p><span class='l'>41</span>&ensp;А десетимата, като чуха това, започнаха да негодуват против Яков и Йоан.</p>
<p><span class='l'>42</span>&ensp;Но Исус ги повика и им каза: Вие знаете, че онези, които са признати за князе на народите, господаруват над тях и големците им властват над тях.</p>
<p><span class='l'>43</span>&ensp;Но между вас не е така; а който иска да стане големец между вас, нека ви бъде служител;</p>
<p><span class='l'>44</span>&ensp;и който иска да бъде пръв между вас, ще бъде слуга на всички.</p>
<p><span class='l'>45</span>&ensp;Защото наистина Човешкият Син не дойде да Му служат, но да служи и да даде живота Си откуп за мнозина.</p>
<p><span class='l'>46</span>&ensp;Дойдоха в Йерихон; и когато Исус излизаше от Йерихон с учениците Си и с едно голямо множество, Тимеевият син Вартимей, един сляп просяк, седеше край пътя.</p>
<p><span class='l'>47</span>&ensp;И като чу, че бил Исус Назарянинът, започна да вика: Исусе, сине Давидов, смили се над мен!</p>
<p><span class='l'>48</span>&ensp;И мнозина го мъмреха, за да млъкне; но той още повече викаше: Сине Давидов, смили се над мен!</p>
<p><span class='l'>49</span>&ensp;И така, Исус се спря и каза: Повикайте го. Повикаха слепеца и му казаха: Дерзай, стани, вика те.</p>
<p><span class='l'>50</span>&ensp;И той си хвърли дрехата, скочи и дойде при Исус.</p>
<p><span class='l'>51</span>&ensp;Исус заговори и му каза: Какво искаш да направя за тебе? Слепецът Му каза: Учителю, да прогледна.</p>
<p><span class='l'>52</span>&ensp;А Исус му каза: Иди си, твоята вяра те изцели. И той веднага прогледна и тръгна след Него по пътя.</p>


</span>

</div>
</div>
</body>
</html>
