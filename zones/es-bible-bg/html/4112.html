<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4112.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4111.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4113.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Марко 12</h1>


<p><span class='l'>01</span>&ensp;И започна да им говори с притчи: Един човек насади лозе, огради го с плет, изкопа лин и съгради кула, и го даде под наем на земеделците, и отиде в чужбина.</p>
<p><span class='l'>02</span>&ensp;И във времето на гроздобера изпрати един слуга до земеделците да прибере от земеделците от плода на лозето.</p>
<p><span class='l'>03</span>&ensp;А те го хванаха, биха го и го отпратиха с празни ръце.</p>
<p><span class='l'>04</span>&ensp;Пак изпрати до тях друг слуга; а те му счупиха главата и безсрамно го оскърбиха.</p>
<p><span class='l'>05</span>&ensp;Изпрати и друг, когото убиха; и мнозина други, от които едни биха, а други убиха.</p>
<p><span class='l'>06</span>&ensp;Той имаше още и един възлюбен син; него изпрати последен до тях, като си казваше: Ще почетат сина ми.</p>
<p><span class='l'>07</span>&ensp;А тези земеделци казаха помежду си: Този е наследникът; елате да го убием и наследството ще бъде наше.</p>
<p><span class='l'>08</span>&ensp;И го хванаха и го убиха, и го хвърлиха вън от лозето.</p>
<p><span class='l'>09</span>&ensp;И така, какво ще направи стопанинът на лозето? Ще дойде и ще погуби тези земеделци, а лозето ще даде на други.</p>
<p><span class='l'>10</span>&ensp;Не сте ли прочели това Писание:<br>Камъкът, който отхвърлиха зидарите,<br>Той стана глава на ъгъла.</p>
<p><span class='l'>11</span>&ensp;От Господа е това.<br>И чудно е в нашите очи?</p>
<p><span class='l'>12</span>&ensp;И първенците искаха да Го хванат (но се убояха от народа), понеже разбраха, че за тях каза тази притча. И Го оставиха и си отидоха.</p>
<p><span class='l'>13</span>&ensp;Тогава пратиха при Него някои от фарисеите и иродианите, за да Го впримчат в говоренето Му.</p>
<p><span class='l'>14</span>&ensp;И те, като дойдоха, Му казаха: Учителю, знаем, че си искрен и не Те е грижа от никого; защото не гледаш на лицето на човеците, но учиш Божия път според истината. Право ли е да даваме данък на Цезаря или не?</p>
<p><span class='l'>15</span>&ensp;Да даваме ли или да не даваме? А Той, като разбра лицемерието им, им каза: Защо Ме изпитвате? Донесете Ми един пеняз да го видя.</p>
<p><span class='l'>16</span>&ensp;И те Му донесоха. Тогава им каза: Чий е този образ и надпис? А те Му отвърнаха: На Цезаря.</p>
<p><span class='l'>17</span>&ensp;Исус им каза: Отдавайте цезаревото на Цезаря и Божието на Бога. И те много се зачудиха на Него.</p>
<p><span class='l'>18</span>&ensp;След това при Него дойдоха садукеи, които казват, че няма възкресение; и Го питаха:</p>
<p><span class='l'>19</span>&ensp;Учителю, Моисей ни е написал, че ако на някого умре брат му и остави жена, а не остави деца, то брат му да вземе жена му и да въздигне потомство на брат си.</p>
<p><span class='l'>20</span>&ensp;Но, ето, имаше седем братя; и първият взе жена; и когато умря, не остави потомство.</p>
<p><span class='l'>21</span>&ensp;Взе я и вторият, умря и не остави потомство; също и третият.</p>
<p><span class='l'>22</span>&ensp;И седмината не оставиха потомство. А след всички умря и жената.</p>
<p><span class='l'>23</span>&ensp;При възкресението на кого от тях ще бъде жена, защото и седмината я имаха за жена?</p>
<p><span class='l'>24</span>&ensp;Исус им каза: Не затова ли се заблуждавате, понеже не знаете Писанията, нито Божията сила?</p>
<p><span class='l'>25</span>&ensp;Защото, когато възкръснат от мъртвите, нито се женят, нито се омъжват, но са като ангели на небесата.</p>
<p><span class='l'>26</span>&ensp;А за мъртвите, че биват възкресени, не сте ли чели в книгата на Моисей, на мястото при бодливия храст, как Бог му говори, като казваше: Аз съм Бог Авраамов, Бог Исааков и Бог Яковов?</p>
<p><span class='l'>27</span>&ensp;Той не е Бог на мъртвите, а на живите. Вие много се заблуждавате.</p>
<p><span class='l'>28</span>&ensp;А един от книжниците, който дойде и ги чу, когато се препираха, като видя, че им отговори добре, Го попита: Коя заповед е първата от всички?</p>
<p><span class='l'>29</span>&ensp;Исус отговори: Първата е: Слушай, Израелю; Господ, нашият Бог, е един Господ;</p>
<p><span class='l'>30</span>&ensp;и да възлюбиш Господа, твоя Бог, с цялото си сърце, с цялата си душа, с всичкия си ум и с всичката си сила.</p>
<p><span class='l'>31</span>&ensp;А ето втората, подобна на нея, заповед: Да възлюбиш ближния си като себе си. Друга заповед, по-голяма от тези, няма.</p>
<p><span class='l'>32</span>&ensp;И книжникът Му каза: Превъзходно, Учителю! Ти право каза, че Бог е един; и няма друг освен Него;</p>
<p><span class='l'>33</span>&ensp;и да Го обича човек от все сърце, с всичкия си разум и с всичката си сила, и да обича ближния си като себе си, това е много повече от всички всеизгаряния и жертви.</p>
<p><span class='l'>34</span>&ensp;Исус, като видя, че отговори разумно, му каза: Не си далеч от Божието царство. И никой вече не дръзна да Му задава въпроси.</p>
<p><span class='l'>35</span>&ensp;И когато поучаваше в храма, Исус заговори: Как така казват книжниците, че Христос е Давидов син?</p>
<p><span class='l'>36</span>&ensp;Сам Давид каза чрез Святия Дух:<br>Каза Господ на Моя Господ:<br>Седи отдясно на Мене,<br>докато положа враговете Ти<br>за Твое подножие.</p>
<p><span class='l'>37</span>&ensp;Сам Давид Го нарича Господ; тогава как ще е негов Син? И голямото множество Го слушаше с удоволствие.</p>
<p><span class='l'>38</span>&ensp;И в поучението Си казваше: Пазете се от книжниците, които обичат да ходят пременени и да приемат поздравите по пазарите</p>
<p><span class='l'>39</span>&ensp;и първите столове по синагогите, и първите места при угощенията;</p>
<p><span class='l'>40</span>&ensp;тези, които изпояждат домовете на вдовиците, даже когато за показ принасят дълги молитви. Тези ще получат по-тежко осъждение.</p>
<p><span class='l'>41</span>&ensp;И като седна Исус срещу съкровищницата, гледаше как народът пуска пари в съкровищницата; и мнозина богаташи пускаха много.</p>
<p><span class='l'>42</span>&ensp;А една бедна вдовица дойде и пусна две лепти, т. е. един кодрант.</p>
<p><span class='l'>43</span>&ensp;И повика учениците Си и им каза: Истина ви казвам, тази бедна вдовица пусна повече от всички, които пускат в съкровищницата;</p>
<p><span class='l'>44</span>&ensp;защото те всички пускат от излишъка си, а тя от немотията си пусна всичко, което имаше - целия си имот.</p>


</span>

</div>
</div>
</body>
</html>
