<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4113.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4112.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4114.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Марко 13</h1>


<p><span class='l'>01</span>&ensp;Когато излизаше от храма, един от Неговите ученици Му каза: Учителю, виж какви камъни и какви здания!</p>
<p><span class='l'>02</span>&ensp;А Исус му каза: Виждаш ли тези големи здания? Тук няма да остане камък върху камък, който да не се срине.</p>
<p><span class='l'>03</span>&ensp;И когато седеше на Елеонския хълм срещу храма, Петър, Яков, Йоан и Андрей Го попитаха насаме:</p>
<p><span class='l'>04</span>&ensp;Кажи ни, кога ще бъде това? И какво ще бъде знамението, когато всичко това предстои да се изпълни?</p>
<p><span class='l'>05</span>&ensp;И Исус започна да им казва: Пазете се да не ви подмами някой.</p>
<p><span class='l'>06</span>&ensp;Мнозина ще дойдат в Мое име и ще кажат: Аз съм Христос, и ще подмамят мнозина.</p>
<p><span class='l'>07</span>&ensp;А когато чуете за войни и за военни слухове, не се смущавайте; това трябва да стане; но това не е свършекът.</p>
<p><span class='l'>08</span>&ensp;Защото народ ще се повдигне против народ и царство против царство. Ще има трусове на разни места, ще има глад; а тези неща са само начало на страданията.</p>
<p><span class='l'>09</span>&ensp;Но вие гледайте себе си, защото ще ви предадат на съдилища и в синагоги ще ви бият; и пред управители и царе ще застанете заради Мене, за да свидетелствате на тях.</p>
<p><span class='l'>10</span>&ensp;Обаче първо трябва да се проповядва благовестието на всички народи.</p>
<p><span class='l'>11</span>&ensp;А когато ви поведат, за да ви предадат, не се безпокойте предварително какво ще говорите; но каквото ви се даде в онзи час, това говорете! Защото не сте вие, които говорите, а Святият Дух.</p>
<p><span class='l'>12</span>&ensp;Брат брата ще предаде на смърт и баща - дете; и деца ще се повдигнат против родители и ще ги умъртвят.</p>
<p><span class='l'>13</span>&ensp;И ще бъдете мразени от всички заради Моето име; но който устои до край, той ще бъде спасен.</p>
<p><span class='l'>14</span>&ensp;И когато видите мерзостта, която докарва запустение, за която говори пророк Даниил, която стои там, където не трябва (който чете - нека разбира), тогава онези, които са в Юдея, нека бягат по планините;</p>
<p><span class='l'>15</span>&ensp;и който е на покрива на къщата, да не слиза в къщата си, нито да влиза да вземе нещо от нея;</p>
<p><span class='l'>16</span>&ensp;и който е на нивата, да не се връща назад да вземе дрехата си.</p>
<p><span class='l'>17</span>&ensp;А горко на бременните и на кърмачките през онези дни!</p>
<p><span class='l'>18</span>&ensp;При това, молете се да не стане това през зимата;</p>
<p><span class='l'>19</span>&ensp;защото през онези дни ще има такава скръб, каквато не е имало досега от началото на създанието, което Бог е създал, нито ще има такава.</p>
<p><span class='l'>20</span>&ensp;И ако Господ не съкратеше онези дни, не би се избавила нито една душа; но заради избраните, които Той избра, е съкратил дните.</p>
<p><span class='l'>21</span>&ensp;Тогава, ако ви каже някой: Ето, тук е Христос!, или: Ето там!, - не вярвайте;</p>
<p><span class='l'>22</span>&ensp;защото ще се появят лъжехристи и лъжепророци, които ще покажат знамения и чудеса, за да подмамят, ако е възможно, и избраните.</p>
<p><span class='l'>23</span>&ensp;А вие внимавайте; ето, предсказах ви всичко.</p>
<p><span class='l'>24</span>&ensp;Но през онези дни, след онази скръб, слънцето ще потъмнее, луната няма да даде светлината си,</p>
<p><span class='l'>25</span>&ensp;звездите ще падат от небето и силите, които са на небето, ще се разклатят.</p>
<p><span class='l'>26</span>&ensp;Тогава ще видят Човешкия Син, идещ на облаци с голяма сила и слава.</p>
<p><span class='l'>27</span>&ensp;И тогава ще изпрати ангелите Си и ще съберат избраните Му от четирите ветрища, от края на земята до края на небето.</p>
<p><span class='l'>28</span>&ensp;А научете притчата от смокинята: Когато клоните й вече омекнат и развият листа, знаете, че е близо лятото;</p>
<p><span class='l'>29</span>&ensp;също така и вие, когато видите, че става това, да знаете, че Той е близо при вратата.</p>
<p><span class='l'>30</span>&ensp;Истина ви казвам: Това поколение няма да премине, докато не се сбъдне всичко това.</p>
<p><span class='l'>31</span>&ensp;Небето и земята ще преминат, но Моите думи няма да преминат.</p>
<p><span class='l'>32</span>&ensp;А за онзи ден или час никой не знае - нито ангелите на небесата, нито Синът, а само Отец.</p>
<p><span class='l'>33</span>&ensp;Внимавайте, бдете и се молете; защото не знаете кога ще настане времето.</p>
<p><span class='l'>34</span>&ensp;Понеже това ще бъде, както човек, който отиде в чужбина, като остави къщата си и даде власт на слугите си - на всеки отделна работа, а на вратаря заповяда да бди.</p>
<p><span class='l'>35</span>&ensp;Затова бдете (защото не знаете кога ще дойде господарят на къщата - вечерта ли или посред нощ, или когато пеят петлите, или сутринта),</p>
<p><span class='l'>36</span>&ensp;да не би, като дойде неочаквано, да ви намери заспали.</p>
<p><span class='l'>37</span>&ensp;А каквото казвам на вас, на всички го казвам: Бдете!</p>


</span>

</div>
</div>
</body>
</html>
