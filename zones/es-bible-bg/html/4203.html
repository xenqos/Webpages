<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4203.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4202.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4204.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 03</h1>


<p><span class='l'>01</span>&ensp;В петнадесетата година от царуването на Цезаря Тиберий, когато Пилат Понтий беше управител на Юдея, а Ирод - четвъртовластник в Галилея, и брат му Филип - четвъртовластник в Итурейската и Трахонитската област, и Лисаний - четвъртовластник в Авилиния,</p>
<p><span class='l'>02</span>&ensp;при първосвещенството на Анна и Каяфа, Божието слово дойде до Йоан, Захариевия син, в пустинята.</p>
<p><span class='l'>03</span>&ensp;И той обикаляше по цялата страна около Йордан и проповядваше кръщение на покаяние за прощаване на греховете,</p>
<p><span class='l'>04</span>&ensp;както е писано в книгата с думите на пророк Исая:<br>Глас на един, който вика в пустинята:<br>Пригответе пътя за Господа,<br>прави направете пътеките Му.</p>
<p><span class='l'>05</span>&ensp;Всяка долина ще се напълни.<br>И всяка планина и хълм ще се сниши;<br>кривите пътеки ще станат прави.<br>И неравните места - гладки пътища;</p>
<p><span class='l'>06</span>&ensp;и всеки човек ще види Божието спасение.</p>
<p><span class='l'>07</span>&ensp;И така, той казваше на множествата, които идваха да се кръщават при него: Рожби ехиднини! Кой ви предупреди да бягате от идващия гняв?</p>
<p><span class='l'>08</span>&ensp;Тогава принасяйте плодове, достойни за покаяние; и не почвайте да си мислите: Имаме Авраам за баща. Защото ви казвам, че Бог може и от тези камъни да издигне чеда на Авраам.</p>
<p><span class='l'>09</span>&ensp;А и брадвата лежи вече при корена на дърветата; и така, всяко дърво, което не дава добър плод, се отсича и се хвърля в огън.</p>
<p><span class='l'>10</span>&ensp;И множествата го питаха: Тогава какво да правим?</p>
<p><span class='l'>11</span>&ensp;А той им отговори: Който има две ризи, нека даде едната на този, който няма; и който има храна, нека прави същото.</p>
<p><span class='l'>12</span>&ensp;Дойдоха и бирниците да се кръстят и му казаха: Учителю, ние какво да правим?</p>
<p><span class='l'>13</span>&ensp;Той им отвърна: Не изисквайте нищо повече от това, което ви е определено.</p>
<p><span class='l'>14</span>&ensp;Питаха го и военнослужещи: А ние какво да правим? Каза им: Не насилвайте никого, нито наклеветявайте; и се задоволявайте със заплатите си.</p>
<p><span class='l'>15</span>&ensp;И понеже хората бяха в недоумение и всички размишляваха в сърцата си за Йоан, да не би той да е Христос,</p>
<p><span class='l'>16</span>&ensp;Йоан отговори на всички: Аз ви кръщавам с вода, но иде Онзи, Който е по-силен от мене, на Когото не съм достоен да развържа ремъка на сандалите Му; Той ще ви кръсти със Святия Дух и с огън.</p>
<p><span class='l'>17</span>&ensp;Той държи лопатата в ръката Си, за да очисти добре хармана Си и да събере житото в житницата Си; а плявата ще изгори в неугасимия огън.</p>
<p><span class='l'>18</span>&ensp;И с много други увещания той благовестяваше на народа.</p>
<p><span class='l'>19</span>&ensp;А четвъртовластникът Ирод, който беше изобличаван от него заради Иродиада, жената на брат си, и поради всички други злини, които беше сторил Ирод,</p>
<p><span class='l'>20</span>&ensp;прибави към всичко друго и това, че затвори Йоан в тъмница.</p>
<p><span class='l'>21</span>&ensp;И когато се кръсти целият народ, и когато и Исус се кръсти и се молеше, небето се отвори</p>
<p><span class='l'>22</span>&ensp;и Святият Дух слезе върху Него в телесен образ като гълъб, който казваше: Ти си Моят възлюбен Син; в Теб е Моето благоволение.</p>
<p><span class='l'>23</span>&ensp;И сам Исус беше на около тридесет години, когато започна служението Си, и както мислеха, беше син на Йосиф, който беше син на Илий.</p>
<p><span class='l'>24</span>&ensp;А Илий - на Матат; Матат - на Левий; Левий - на Мелхий; Мелхий - на Яанай; Яанай - на Йосиф;</p>
<p><span class='l'>25</span>&ensp;Йосиф - на Мататия; Мататия - на Амос; Амос - на Наум; Наум - на Еслий; Еслий - на Нагей;</p>
<p><span class='l'>26</span>&ensp;Нагей - на Маат; Маат - на Мататия; Мататия - на Семеин; Семеин - на Йосех; Йосех - на Йода;</p>
<p><span class='l'>27</span>&ensp;Йода - на Йоанан; Йоанан - на Риса; Риса - на Зоровавел; Зоровавел - на Салатиил; Салатиил - на Нирий;</p>
<p><span class='l'>28</span>&ensp;Нирий - на Мелхий; Мелхий - на Адий; Адий - на Косам; Косам - на Елмадам; Елмадам - на Ир;</p>
<p><span class='l'>29</span>&ensp;Ир - на Исус; Исус - на Елиезер; Елиезер - на Йорим; Йорим - на Матат; Матат - на Левий;</p>
<p><span class='l'>30</span>&ensp;Левий - на Симеон; Симеон - на Юда; Юда - на Йосиф; Йосиф - на Йоанам; Йоанам - на Елиаким;</p>
<p><span class='l'>31</span>&ensp;Елиаким - на Мелеа; Мелеа - на Мена; Мена - на Матат; Матат - на Натан; Натан - на Давид;</p>
<p><span class='l'>32</span>&ensp;Давид - на Есей; Есей - на Овид; Овид - на Вооз; Вооз - на Салмон; Салмон - на Наасон;</p>
<p><span class='l'>33</span>&ensp;Наасон - на Аминадав; Аминадав - на Арний; Арний - на Есрон; Есрон - на Фарес; Фарес - на Юда;</p>
<p><span class='l'>34</span>&ensp;Юда - на Яков; Яков - на Исаак; Исаак - на Авраам; Авраам - на Тара; Тара - на Нахор;</p>
<p><span class='l'>35</span>&ensp;Нахор - на Серух; Серух - на Рагав; Рагав - на Фалек; Фалек - на Евер; Евер - на Сала;</p>
<p><span class='l'>36</span>&ensp;Сала - на Каинан; Каинан - на Арфаксад; Арфаксад - на Сим; Сим - на Ной; Ной - на Ламех;</p>
<p><span class='l'>37</span>&ensp;Ламех - на Матусал; Матусал - на Енох; Енох - на Яред; Яред - на Малелеил; Малелеил - на Каинан;</p>
<p><span class='l'>38</span>&ensp;Каинан - на Енос; Енос - на Сит; Сит - на Адам; Адам - на Бога.</p>


</span>

</div>
</div>
</body>
</html>
