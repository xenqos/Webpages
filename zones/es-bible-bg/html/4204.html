<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4204.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4203.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4205.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 04</h1>


<p><span class='l'>01</span>&ensp;А Исус, пълен със Святия Дух, когато се върна от брега на Йордан, беше воден от Духа в пустинята четиридесет дни,</p>
<p><span class='l'>02</span>&ensp;където беше изкушаван от дявола. И не яде нищо през тези дни; и когато изминаха те, Той огладня.</p>
<p><span class='l'>03</span>&ensp;И дяволът Му каза: Ако си Божият Син, заповядай на този камък да стане хляб.</p>
<p><span class='l'>04</span>&ensp;А Исус му отговори: Писано е: Не само с хляб ще живее човек, но с всяко Божие слово.</p>
<p><span class='l'>05</span>&ensp;Тогава, като Го изведе на една висока планина и Му показа всички царства на света, в един миг време, дяволът Му каза:</p>
<p><span class='l'>06</span>&ensp;На Тебе ще дам цялата тази власт и слава на тези царства, защото на мен е предадена и аз я давам на когото искам.</p>
<p><span class='l'>07</span>&ensp;И така, ако ми се поклониш, всичко ще бъде Твое.</p>
<p><span class='l'>08</span>&ensp;А Исус му отговори: Писано е: На Господа, твоя Бог, да се покланяш и само на Него да служиш.</p>
<p><span class='l'>09</span>&ensp;Тогава Го заведе в Йерусалим, постави Го на крилото на храма и Му каза: Ако си Божий Син, хвърли се оттук долу;</p>
<p><span class='l'>10</span>&ensp;защото е писано:<br>Ще заповяда на ангелите Си за Тебе да Те пазят;</p>
<p><span class='l'>11</span>&ensp;и на ръце ще Те вдигат,<br>да не би да удариш о камък крака Си.</p>
<p><span class='l'>12</span>&ensp;А Исус му отговори: Казано е: Да не изпитваш Господа, твоя Бог.</p>
<p><span class='l'>13</span>&ensp;И като изчерпа всяко изкушение, дяволът се оттегли от Него за известно време.</p>
<p><span class='l'>14</span>&ensp;А Исус се върна в Галилея със силата на Духа; и слух се разнесе за Него по цялата околност.</p>
<p><span class='l'>15</span>&ensp;И Той поучаваше по синагогите им; и всички Го славеха.</p>
<p><span class='l'>16</span>&ensp;И дойде в Назарет, където беше отгледан, и по обичая Си влезе в синагогата в събота и се изправи да чете.</p>
<p><span class='l'>17</span>&ensp;Подадоха Му свитък от книгата на пророк Исая; и Той, като разгъна свитъка, намери мястото, където беше писано:</p>
<p><span class='l'>18</span>&ensp;Духът на Господа е на Мене,<br>защото Ме е помазал да благовестявам на сиромасите;<br>пратил Ме е да проглася освобождение на пленниците<br>и проглеждане на слепите,<br>да пусна на свобода угнетените,</p>
<p><span class='l'>19</span>&ensp;да проглася благоприятната Господня година.</p>
<p><span class='l'>20</span>&ensp;И като сгъна свитъка, върна го на служителя и седна; а очите на всички в синагогата бяха впити в Него.</p>
<p><span class='l'>21</span>&ensp;Исус започна да им казва: Днес се изпълни това писание пред вас.</p>
<p><span class='l'>22</span>&ensp;И всички говореха добри неща за Него, като се чудеха на благодатните думи, които излизаха от устата Му. И казваха: Този не е ли Йосифовият син?</p>
<p><span class='l'>23</span>&ensp;А Той им каза: Навярно ще Ми кажете тази поговорка: Лекарю, излекувай себе си; каквото сме чули, че става в Капернаум, направи го и тук, в Своето родно място.</p>
<p><span class='l'>24</span>&ensp;И пак каза: Истина ви казвам, че никой пророк не е приет в своята родина.</p>
<p><span class='l'>25</span>&ensp;А ви казвам наистина, много вдовици имаше в Израел в дните на Илия, когато се затвори небето за три години и шест месеца и настана голям глад по цялата земя;</p>
<p><span class='l'>26</span>&ensp;а при нито една от тях не беше пратен Илия, а само при една вдовица в Сарепта Сидонска.</p>
<p><span class='l'>27</span>&ensp;Така също много прокажени имаше в Израел по времето на пророк Елисей; но никой от тях не бе очистен, а само сириецът Нееман.</p>
<p><span class='l'>28</span>&ensp;Като чуха това всички, които бяха в синагогата, се изпълниха с гняв</p>
<p><span class='l'>29</span>&ensp;и като станаха, изкараха Го вън от града и Го заведоха при пропастта на хълма, на който градът им беше съграден, за да Го хвърлят долу.</p>
<p><span class='l'>30</span>&ensp;Но Той мина между тях и си отиде.</p>
<p><span class='l'>31</span>&ensp;И слезе в Галилейския град Капернаум и ги поучаваше в събота;</p>
<p><span class='l'>32</span>&ensp;и се удивляваха на учението Му, защото Неговото слово беше с власт.</p>
<p><span class='l'>33</span>&ensp;А в синагогата имаше човек, обладан от духа на нечист бяс; и той извика със силен глас:</p>
<p><span class='l'>34</span>&ensp;Остави ни! Какво общо имаш Ти с нас, Исусе Назарянино? Нима си дошъл да ни погубиш? Познавам Те Кой си Ти - Святият на Бога.</p>
<p><span class='l'>35</span>&ensp;Но Исус го смъмра и каза: Млъкни и излез от него. И бесът, като го повали насред синагогата, излезе от него, без никак да го повреди.</p>
<p><span class='l'>36</span>&ensp;И всички се смаяха и разискваха помежду си: Какво е това слово, защото Той с власт и сила заповядва на нечистите духове и те излизат?</p>
<p><span class='l'>37</span>&ensp;И мълвата за Него се разнесе по всички околни места.</p>
<p><span class='l'>38</span>&ensp;И като стана и излезе от синагогата, влезе в къщата на Симон. А Симоновата тъща беше хваната от силна треска; и те Го молиха за нея.</p>
<p><span class='l'>39</span>&ensp;А Той, като застана над нея, смъмри треската и тя я остави, и жената начаса стана и им прислужваше.</p>
<p><span class='l'>40</span>&ensp;И при залез слънце всички, които имаха болни от разни болести, ги доведоха при Него; а Той, като положи ръце на всеки от тях, ги изцели.</p>
<p><span class='l'>41</span>&ensp;Още и бесове с крясък излизаха от мнозина и казваха: Ти си Божият Син. А Той ги мъмреше и не ги оставяше да говорят, понеже знаеха, че Той е Христос.</p>
<p><span class='l'>42</span>&ensp;И като се съмна, Той излезе и отиде на уединено място, а множествата Го търсеха, идваха при Него и искаха да Го задържат, за да не си отива от тях.</p>
<p><span class='l'>43</span>&ensp;Но Той им каза: И на другите градове трябва да благовестя Божието царство, понеже затова съм изпратен.</p>
<p><span class='l'>44</span>&ensp;И проповядваше в Галилейските синагоги.</p>


</span>

</div>
</div>
</body>
</html>
