<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4205.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4204.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4206.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 05</h1>


<p><span class='l'>01</span>&ensp;А веднъж, когато множеството Го притискаше да слуша Божието слово, Той стоеше при Генисаретското езеро.</p>
<p><span class='l'>02</span>&ensp;И видя две ладии, които стояха край езерото; а рибарите бяха излезли от тях и изпираха мрежите си.</p>
<p><span class='l'>03</span>&ensp;И като влезе в една от ладиите, която беше на Симон, помоли го да я отдалечи малко от сушата; и седна и поучаваше множеството от ладията.</p>
<p><span class='l'>04</span>&ensp;След като престана да говори, каза на Симон: Оттегли ладията към дълбокото и хвърлете мрежите за улов.</p>
<p><span class='l'>05</span>&ensp;А Симон отговори: Учителю, цяла нощ се трудихме и нищо не уловихме; но щом казваш, ще хвърля мрежите.</p>
<p><span class='l'>06</span>&ensp;И като направиха това, уловиха твърде много риба, така че мрежите им се прокъсваха.</p>
<p><span class='l'>07</span>&ensp;И извикаха съдружниците си от другата ладия да им дойдат на помощ; и те дойдоха и напълниха и двете ладии - дотолкова, че щяха да потънат.</p>
<p><span class='l'>08</span>&ensp;А Симон Петър, като видя това, падна в краката на Исус и каза: Иди си от мене, Господи, защото съм грешен човек.</p>
<p><span class='l'>09</span>&ensp;Понеже той и всички, които бяха с него, се смаяха от улова на рибите, които хванаха,</p>
<p><span class='l'>10</span>&ensp;също и Яков и Йоан, синове на Зеведей, които бяха Симонови съдружници. А Исус каза на Симон: Не бой се; отсега нататък ще ловиш човеци.</p>
<p><span class='l'>11</span>&ensp;И когато извлякоха ладиите на сушата, оставиха всичко и отидоха след Него.</p>
<p><span class='l'>12</span>&ensp;И когато беше в един от градовете, ето, един човек, който целият беше прокажен, като видя Исус, падна на лицето си и Му се помоли с думите: Господи, ако искаш, можеш да ме очистиш.</p>
<p><span class='l'>13</span>&ensp;А Той простря ръка и се допря до него, и каза: Искам; бъди очистен. И веднага проказата го остави.</p>
<p><span class='l'>14</span>&ensp;И Той му заръча да не казва на никого за това: Но за свидетелство на тях иди и се покажи на свещеника, и принеси за очистването си, както е заповядал Моисей.</p>
<p><span class='l'>15</span>&ensp;Но вестта за Него още повече се разнасяше; и големи множества се събираха да слушат и да се изцеляват от болестите си.</p>
<p><span class='l'>16</span>&ensp;А Той се оттегляше в усамотени места и се молеше.</p>
<p><span class='l'>17</span>&ensp;И през един от тези дни, когато Той поучаваше, там седяха фарисеи и законоучители, надошли от всяко село на Галилея, Юдея и от Йерусалим; и Господнята сила беше с Него да изцелява.</p>
<p><span class='l'>18</span>&ensp;И, ето, мъже, които носеха на постелка един болен човек, който беше парализиран; и се опитаха да го внесат вътре и да го сложат пред Него.</p>
<p><span class='l'>19</span>&ensp;Но понеже не намериха откъде да го внесат вътре поради навалицата, качиха се на покрива и през покрива го спуснаха с постелката на средата пред Исус.</p>
<p><span class='l'>20</span>&ensp;И Той, като видя вярата им, каза: Човече, прощават ти се греховете.</p>
<p><span class='l'>21</span>&ensp;Тогава книжниците и фарисеите започнаха да разискват думите Му, като казваха: Кой е Този, Който богохулства? Кой може да прощава грехове освен един Бог?</p>
<p><span class='l'>22</span>&ensp;Но Исус, като видя разискванията им, им отговори: За какво размишлявате в сърцата си?</p>
<p><span class='l'>23</span>&ensp;Кое е по-лесно да кажа: Прощават ти се греховете, или да кажа: Стани и ходи?</p>
<p><span class='l'>24</span>&ensp;Но за да познаете, че Човешкият Син има власт на земята да прощава грехове (каза на паралитика): Казвам ти: Стани, вдигни постелката си и иди у дома си.</p>
<p><span class='l'>25</span>&ensp;И начаса той стана пред тях, вдигна това, на което лежеше, и отиде у дома си, като славеше Бога.</p>
<p><span class='l'>26</span>&ensp;И те всички се смаяха и славеха Бога, и изпълнени със страх, казваха: Днес видяхме удивителни неща.</p>
<p><span class='l'>27</span>&ensp;След това Исус, като излезе, видя един бирник на име Левий, който седеше в бирничеството, и му каза: Върви след Мене.</p>
<p><span class='l'>28</span>&ensp;Той остави всичко, стана и тръгна след Него.</p>
<p><span class='l'>29</span>&ensp;А Левий приготви за Него голямо угощение в къщата си; и имаше голямо множество бирници и други, които седяха на трапезата с тях.</p>
<p><span class='l'>30</span>&ensp;А фарисеите и техните книжници роптаеха против учениците Му и казваха: Защо ядете и пиете с бирниците и грешниците?</p>
<p><span class='l'>31</span>&ensp;Исус им отговори: Здравите нямат нужда от лекар, а болните.</p>
<p><span class='l'>32</span>&ensp;Не съм дошъл да призова праведните, но грешните към покаяние.</p>
<p><span class='l'>33</span>&ensp;И те Му казаха: Йоановите ученици често постят и се молят, също и учениците на фарисеите, а Твоите ядат и пият.</p>
<p><span class='l'>34</span>&ensp;Исус им каза: Можете ли да накарате сватбарите да постят, докато младоженецът е с тях?</p>
<p><span class='l'>35</span>&ensp;Ще дойдат обаче дни, когато младоженецът ще бъде отнет от тях; тогава, през онези дни, ще постят.</p>
<p><span class='l'>36</span>&ensp;Каза им още и притча: Никой не отдира парче от нова дреха, за да го пришие на вехта дреха; иначе и новата дреха се съдира, и кръпката от новата не отива на вехтата.</p>
<p><span class='l'>37</span>&ensp;И никой не налива ново вино в стари мехове; защото новото вино ще пръсне меховете - и то самото ще изтече, и меховете ще се изхабят.</p>
<p><span class='l'>38</span>&ensp;Но трябва да се налива ново вино в нови мехове.</p>
<p><span class='l'>39</span>&ensp;И никой, след като е пил старото вино, не иска ново, защото казва: Старото е по-хубаво.</p>


</span>

</div>
</div>
</body>
</html>
