<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4206.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4205.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4207.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 06</h1>


<p><span class='l'>01</span>&ensp;И една събота, първата след втория ден на Пасхата, като минаваше Той през нивите, учениците Му късаха класове и ядяха, като ги стриваха с ръце.</p>
<p><span class='l'>02</span>&ensp;А някои от фарисеите казаха: Защо правите това, което не е позволено да се прави в събота?</p>
<p><span class='l'>03</span>&ensp;Исус им отговори: Не сте ли чели това, което направи Давид, когато огладня той и мъжете, които бяха с него,</p>
<p><span class='l'>04</span>&ensp;как влезе в Божия дом, взе присъствените хлябове и яде, даде и на онези, които бяха с него - а от тези хлябове не е позволено никой да яде, а само свещениците?</p>
<p><span class='l'>05</span>&ensp;Каза им още: Човешкият Син е господар на съботата.</p>
<p><span class='l'>06</span>&ensp;И в друга събота влезе в синагогата и поучаваше; и там имаше един човек, чиято дясна ръка беше изсъхнала.</p>
<p><span class='l'>07</span>&ensp;И книжниците и фарисеите Го наблюдаваха дали в събота ще го изцели, за да могат да Го обвинят.</p>
<p><span class='l'>08</span>&ensp;Но Той знаеше мислите им и каза на човека с изсъхналата ръка: Стани и се изправи на средата. И той стана и се изправи.</p>
<p><span class='l'>09</span>&ensp;Тогава Исус им каза: Питам ви: Какво е позволено да прави човек в събота - добро ли да прави или зло, да спаси ли живот или да погуби?</p>
<p><span class='l'>10</span>&ensp;И като ги изгледа всички, каза на човека: Протегни ръката си. И той направи така; и ръката му оздравя.</p>
<p><span class='l'>11</span>&ensp;А те излязоха извън себе си от гняв и обсъждаха помежду си какво биха могли да направят на Исус.</p>
<p><span class='l'>12</span>&ensp;През онези дни Исус се изкачи на планината да се помоли и прекара цяла нощ в молитва към Бога.</p>
<p><span class='l'>13</span>&ensp;И като се съмна, повика учениците Си и избра от тях дванадесет души, които и нарече апостоли:</p>
<p><span class='l'>14</span>&ensp;Симон, когото и нарече Петър, и брат му Андрей, Яков и Йоан, Филип и Вартоломей,</p>
<p><span class='l'>15</span>&ensp;Матей и Тома, Яков Алфеев и Симон, наречен Зилот,</p>
<p><span class='l'>16</span>&ensp;Юда, брат на Яков, и Юда Искариотски, който и стана предател.</p>
<p><span class='l'>17</span>&ensp;И като слезе заедно с тях, Той се спря на едно равно място; спряха се там и голямо множество от учениците Му и голяма навалица от народ от цяла Юдея и Йерусалим и от крайбрежието на Тир и Сидон, които бяха дошли да Го чуят и да се изцелят от болестите си;</p>
<p><span class='l'>18</span>&ensp;също и измъчваните от нечисти духове бяха изцелявани.</p>
<p><span class='l'>19</span>&ensp;И цялото множество се стараеше да се допре до Него, защото от Него излизаше сила и изцеляваше всички.</p>
<p><span class='l'>20</span>&ensp;И Той повдигна очи към учениците Си и каза: Блажени сте вие, сиромаси, защото е ваше Божието царство.</p>
<p><span class='l'>21</span>&ensp;Блажени вие, които гладувате сега, защото ще се наситите. Блажени вие, които плачете сега, защото ще се засмеете.</p>
<p><span class='l'>22</span>&ensp;Блажени сте, когато ви намразят човеците и когато ви отлъчват от себе си и ви оскърбяват, и отхвърлят името ви като лошо заради Човешкия Син;</p>
<p><span class='l'>23</span>&ensp;възрадвайте се в онзи ден и заиграйте, защото, ето, голяма е наградата ви на небесата; понеже бащите им така постъпваха с пророците.</p>
<p><span class='l'>24</span>&ensp;Но горко на вас, богатите, защото сте получили вече утехата си.</p>
<p><span class='l'>25</span>&ensp;Горко на вас, които сега сте наситени, защото скоро ще изгладнеете. Горко на вас, които сега се смеете, защото ще скърбите и ще плачете.</p>
<p><span class='l'>26</span>&ensp;Горко на вас, когато всички човеци заговорят ласкаво за вас, защото бащите им така постъпваха с лъжепророците.</p>
<p><span class='l'>27</span>&ensp;Но на вас, които слушате, казвам: Обичайте неприятелите си, правете добро на тези, които ви мразят,</p>
<p><span class='l'>28</span>&ensp;благославяйте тези, които ви проклинат, молете се за тези, които ви правят пакост.</p>
<p><span class='l'>29</span>&ensp;На този, който те плесне по едната буза, обърни и другата; и на този, който ти вземе горната дреха, не отказвай и ризата си.</p>
<p><span class='l'>30</span>&ensp;Дай на всеки, който ти поиска, и не искай обратно нещата си от този, който ги отнема.</p>
<p><span class='l'>31</span>&ensp;И както желаете да постъпват човеците с вас, така и вие постъпвайте с тях.</p>
<p><span class='l'>32</span>&ensp;Понеже ако обичате само онези, които обичат вас, каква благодарност ви се пада? Защото и грешниците обичат онези, които тях обичат.</p>
<p><span class='l'>33</span>&ensp;И ако правите добро само на онези, които на вас правят добро, каква благодарност ви се пада? Защото и грешниците правят същото.</p>
<p><span class='l'>34</span>&ensp;И ако давате назаем само на тези, от които се надявате да получите обратно, каква благодарност ви се пада? Защото и грешниците дават назаем на грешници, за да получат обратно същото.</p>
<p><span class='l'>35</span>&ensp;Но вие обичайте неприятелите си, правете добро и давайте назаем, без да очаквате да получите нещо в замяна; и наградата ви ще бъде голяма и ще бъдете синове на Всевишния, защото Той е благ към неблагодарните и злите.</p>
<p><span class='l'>36</span>&ensp;И така, бъдете милосърдни, както и вашият Отец е милосърден.</p>
<p><span class='l'>37</span>&ensp;Не съдете и няма да бъдете съдени; не осъждайте и няма да бъдете осъждани; прощавайте и ще бъдете простени;</p>
<p><span class='l'>38</span>&ensp;давайте и ще ви се дава; добра мярка - натъпкана, стръскана, препълнена, ще ви дават в пазвата; защото с каквато мярка мерите, с такава ще ви се отмерва.</p>
<p><span class='l'>39</span>&ensp;Каза им една притча: Може ли слепец да води слепеца? Няма ли да паднат и двамата в яма?</p>
<p><span class='l'>40</span>&ensp;Ученикът не е по-горен от учителя си; а всеки ученик, когато се усъвършенства, ще бъде като учителя си.</p>
<p><span class='l'>41</span>&ensp;И защо гледаш съчицата в окото на брат си, а не забелязваш гредата в своето око?</p>
<p><span class='l'>42</span>&ensp;Или как можеш да кажеш на брат си: Брате, остави ме да извадя съчицата, която е в окото ти, когато ти сам не виждаш гредата, която е в твоето око? Лицемерецо! Първо извади гредата от своето око и тогава ще видиш ясно, за да извадиш съчицата, която е в окото на брат ти.</p>
<p><span class='l'>43</span>&ensp;Защото няма добро дърво, което дава лош плод, нито пък лошо дърво, което дава добър плод.</p>
<p><span class='l'>44</span>&ensp;Понеже всяко дърво се познава по своя плод; защото не берат смокини от тръни, нито късат грозде от къпина.</p>
<p><span class='l'>45</span>&ensp;Добрият човек от доброто съкровище на сърцето си изнася доброто; а злият човек от злото си съкровище изнася злото; защото от онова, което препълва сърцето му, говори устата му.</p>
<p><span class='l'>46</span>&ensp;И защо Ме призовавате: Господи, Господи!, а не вършите това, което казвам?</p>
<p><span class='l'>47</span>&ensp;Всеки, който идва при Мен и слуша Моите думи, и ги изпълнява, ще ви покажа на кого прилича.</p>
<p><span class='l'>48</span>&ensp;Прилича на човек, който, като строеше къща, направи дълбок изкоп и положи основа на скала; и когато стана наводнение, реката се устреми върху онази къща, но не можа да я поклати, защото бе здраво построена.</p>
<p><span class='l'>49</span>&ensp;А който слуша и не изпълнява, прилича на човек, който е построил къща на земята, без основа, върху която се устреми реката и тя начаса рухна; и срутването на онази къща беше голямо.</p>


</span>

</div>
</div>
</body>
</html>
