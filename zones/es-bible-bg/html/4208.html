<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4208.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4207.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4209.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 08</h1>


<p><span class='l'>01</span>&ensp;И скоро след това Исус ходеше по градове и села да проповядва и да благовестява Божието царство; и с Него бяха дванадесетте ученика</p>
<p><span class='l'>02</span>&ensp;и някои жени, които бяха изцелени от зли духове и болести: Мария, наречена Магдалена, от която бяха излезли седем зли духа,</p>
<p><span class='l'>03</span>&ensp;и Йоана, жената на Иродовия настойник Хуза, и Сусана, и много други, които им услужваха с имота си.</p>
<p><span class='l'>04</span>&ensp;И понеже се събра голямо множество и идваха при Него от всеки град, каза им притча:</p>
<p><span class='l'>05</span>&ensp;Сеячът излезе да сее семето си; и когато сееше, едно падна край пътя; и беше стъпкано, и небесните птици го изкълваха.</p>
<p><span class='l'>06</span>&ensp;А друго падна на канарата; и щом поникна, изсъхна, защото нямаше влага.</p>
<p><span class='l'>07</span>&ensp;Друго пък падна сред тръните; и заедно с него пораснаха тръните и го заглушиха.</p>
<p><span class='l'>08</span>&ensp;А друго падна на добра земя и като порасна, даде плод стократно. Като каза това, извика: Който има уши да слуша, нека слуша.</p>
<p><span class='l'>09</span>&ensp;А учениците Му Го попитаха за значението на тази притча.</p>
<p><span class='l'>10</span>&ensp;Той каза: На вас е дадено да знаете тайните на Божието царство; а на другите се проповядва с притчи, така че като гледат, да не виждат, и като слушат, да не разбират.</p>
<p><span class='l'>11</span>&ensp;А ето значението на притчата. Семето е Божието слово.</p>
<p><span class='l'>12</span>&ensp;А посятото край пътя са тези, които са слушали; тогава идва дяволът и отнема словото от сърцата им, да не би да повярват и да се спасят.</p>
<p><span class='l'>13</span>&ensp;Падналото на канарата са тези, които, когато чуят, приемат словото с радост; но те, като нямат корен, временно вярват, а когато настане изпитание, отстъпват.</p>
<p><span class='l'>14</span>&ensp;Падналото сред тръните са онези, които са слушали и като си отиват, задушават се от грижи, богатства и житейски удоволствия и не дават узрял плод.</p>
<p><span class='l'>15</span>&ensp;А посятото на добра земя са тези, които, като чуят словото, държат го в честно и добро сърце и дават плод с търпение.</p>
<p><span class='l'>16</span>&ensp;И никой, като запали светило, не го покрива със съд, нито го слага под легло; а го слага на светилник, за да видят светлината тези, които влизат.</p>
<p><span class='l'>17</span>&ensp;Защото няма нещо тайно, което да не стане явно, нито нещо скрито, което да не се узнае и да не излезе наяве.</p>
<p><span class='l'>18</span>&ensp;Затова внимавайте как слушате; защото който има, на него ще се даде; а който няма, от него ще се отнеме и това, което мисли, че има.</p>
<p><span class='l'>19</span>&ensp;И дойдоха при Него майка Му и братята Му, но поради множеството не можаха да се приближат до Него.</p>
<p><span class='l'>20</span>&ensp;И Го известиха: Майка Ти и братята Ти стоят вън и искат да Те видят.</p>
<p><span class='l'>21</span>&ensp;А Той им отговори: Моя майка и Мои братя са тези, които слушат Божието слово и го изпълняват.</p>
<p><span class='l'>22</span>&ensp;А в един от тези дни Той влезе в една ладия с учениците Си и им каза: Да минем на отсрещната страна на езерото. И отплаваха.</p>
<p><span class='l'>23</span>&ensp;А като плаваха, Той заспа; и над езерото се надигна буреносен вятър и вълните ги заплашваха така, че бяха в опасност.</p>
<p><span class='l'>24</span>&ensp;И дойдоха, разбудиха Го и казаха: Наставнико! Наставнико! Загиваме! А той се събуди и смъмра вятъра и развълнуваната вода; и те се успокоиха и настана тишина.</p>
<p><span class='l'>25</span>&ensp;Исус им каза: Къде е вярата ви? А те, уплашени, се чудеха и си казваха един на друг: Кой ли ще е Този, Който заповядва на ветровете и водата и те Му се покоряват?</p>
<p><span class='l'>26</span>&ensp;И пристигнаха в Герасинската страна, която е срещу Галилея.</p>
<p><span class='l'>27</span>&ensp;И като излезе на сушата, срещна Го от града един човек, който имаше бесове и дълго време не беше обличал дреха, и не живееше в къща, а в гробищата.</p>
<p><span class='l'>28</span>&ensp;Той, като видя Исус, извика, падна пред Него и каза със силен глас: Какво общо имаш Ти с мен, Исусе, Сине на Всевишния Бог? Моля Ти се, недей ме мъчи.</p>
<p><span class='l'>29</span>&ensp;Защото Исус бе заповядал на нечистия дух да излезе от човека. Понеже много пъти го беше прихващал; и го вързваха с вериги и окови и го пазеха; но той разкъсваше връзките и бесът го гонеше по пущинаците.</p>
<p><span class='l'>30</span>&ensp;Исус го попита: Как ти е името? А той каза: Легион; защото много бесове бяха влезли в него.</p>
<p><span class='l'>31</span>&ensp;И Го молеха да не им заповядва да отидат в бездната.</p>
<p><span class='l'>32</span>&ensp;А там имаше голямо стадо свине, което пасеше по хълма; и бесовете Го помолиха да им позволи да влязат в тях. И Той им позволи.</p>
<p><span class='l'>33</span>&ensp;И като излязоха бесовете от човека и влязоха в свинете, стадото се спусна по стръмнината в езерото и се издави.</p>
<p><span class='l'>34</span>&ensp;А свинарите, като видяха станалото, избягаха и известиха за това в града и в селата.</p>
<p><span class='l'>35</span>&ensp;И като излязоха да видят станалото и дойдоха при Исус, намериха човека, от когото бяха излезли бесовете, седнал при нозете на Исус, облечен и с ума си; и се изплашиха.</p>
<p><span class='l'>36</span>&ensp;А тези, които бяха видели това, им разказаха как бе изцелен обладаният от бесове.</p>
<p><span class='l'>37</span>&ensp;И цялото множество от Герасинския край Му се помоли да си отиде от тях, защото бяха обзети от голям страх; и Той влезе в ладията и се завърна.</p>
<p><span class='l'>38</span>&ensp;А човекът, от когото бяха излезли бесовете, Му се молеше да бъде с Него; но Исус го изпрати с думите:</p>
<p><span class='l'>39</span>&ensp;Върни се у дома си и разкажи какво направи за тебе Бог. И той отиде и разгласи по целия град какво направи за него Исус.</p>
<p><span class='l'>40</span>&ensp;А когато Исус се върна, народът Го посрещна радостно, защото всички Го чакаха. </p>
<p><span class='l'>41</span>&ensp;И, ето, дойде един човек на име Яир, който беше началник на синагогата, и падна пред нозете на Исус и Му се молеше да влезе в къщата му,</p>
<p><span class='l'>42</span>&ensp;защото имаше едничка дъщеря, на около дванадесет години, и тя умираше. И когато Исус отиваше, народът Го притискаше.</p>
<p><span class='l'>43</span>&ensp;И една жена, която имаше кръвотечение от дванадесет години и беше похарчила по лекари целия си имот, без да може да я излекува някой,</p>
<p><span class='l'>44</span>&ensp;се приближи отзад и се допря до полата на дрехата Му; и начаса кръвотечението й престана.</p>
<p><span class='l'>45</span>&ensp;И Исус каза: Кой се допря до Мене? И когато всички отричаха, Петър и онези, които бяха с Него, казаха: Наставнико, множеството се тълпи около Теб и Те притиска, а Ти казваш: Кой се допря до Мене?.</p>
<p><span class='l'>46</span>&ensp;Но Исус каза: Някой се допря до Мене, защото Аз усетих, че сила излезе от Мене.</p>
<p><span class='l'>47</span>&ensp;И жената, като видя, че не можа да се скрие, дойде разтреперана и падна пред Него, и извика пред целия народ по коя причина се допря до Него и как начаса оздравя.</p>
<p><span class='l'>48</span>&ensp;А Той й каза: Дъще, твоята вяра те изцели; иди си с мир.</p>
<p><span class='l'>49</span>&ensp;Докато Той още говореше, дойде някой си от къщата на началника на синагогата и каза: Дъщеря ти умря; не затруднявай Учителя.</p>
<p><span class='l'>50</span>&ensp;А Исус, като чу това, му отговори: Не бой се; само вярвай и тя ще се избави.</p>
<p><span class='l'>51</span>&ensp;И когато дойде в къщата, не остави никой да влезе с Него освен Петър, Йоан, Яков и бащата и майката на момичето.</p>
<p><span class='l'>52</span>&ensp;И всички плачеха и го оплакваха. А Той им каза: Не плачете, защото не е умряло, а спи.</p>
<p><span class='l'>53</span>&ensp;А те Му се присмиваха, понеже знаеха, че е умряло.</p>
<p><span class='l'>54</span>&ensp;Но Той го хвана за ръката и извика: Момиче, стани!</p>
<p><span class='l'>55</span>&ensp;И духът му се върна и то начаса стана; и Той заповяда да му дадат нещо да яде.</p>
<p><span class='l'>56</span>&ensp;И родителите му се смаяха; а Той им заръча да не казват на никого за станалото.</p>


</span>

</div>
</div>
</body>
</html>
