<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4209.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4208.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4210.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 09</h1>


<p><span class='l'>01</span>&ensp;И като свика дванадесетте, даде им сила и власт над всички бесове и да изцеляват болести.</p>
<p><span class='l'>02</span>&ensp;И ги изпрати да проповядват Божието царство и да изцеляват болните.</p>
<p><span class='l'>03</span>&ensp;Исус им каза: Не вземайте нищо за път - нито тояга, нито торба, нито хляб, нито пари, нито да имате по две ризи.</p>
<p><span class='l'>04</span>&ensp;И в която къща влезете, там отсядайте и оттам тръгвайте на път.</p>
<p><span class='l'>05</span>&ensp;И ако някои не ви приемат, когато излизате от онзи град, отърсете и праха от краката си за свидетелство против тях.</p>
<p><span class='l'>06</span>&ensp;И те тръгнаха и отиваха по селата, и проповядваха благовестието, и изцеляваха навсякъде.</p>
<p><span class='l'>07</span>&ensp;А четвъртовластникът Ирод чу за всичко, което ставало, и беше в недоумение; защото някои казваха, че Йоан е възкръснал от мъртвите;</p>
<p><span class='l'>08</span>&ensp;други пък, че Илия се е явил; а други, че един от старовременните пророци е възкръснал.</p>
<p><span class='l'>09</span>&ensp;И Ирод каза: Йоан аз обезглавих; но Кой е Този, за Когото слушам такива неща? И желаеше да Го види.</p>
<p><span class='l'>10</span>&ensp;И като се върнаха апостолите, разказаха на Исус всичко, което бяха извършили; и Той ги отведе и се оттегли насаме в уединено място близо до един град, наречен Витсаида.</p>
<p><span class='l'>11</span>&ensp;А множествата, като разбраха това, отидоха след Него; и Той ги посрещна с готовност и им говореше за Божието царство, и изцеляваше онези, които имаха нужда от изцеление.</p>
<p><span class='l'>12</span>&ensp;И когато денят започна да преваля, дванадесетте се приближиха и Му казаха: Разпусни множеството, за да отидат в околните села и колиби да нощуват и да си намерят храна, защото тук сме в уединено място.</p>
<p><span class='l'>13</span>&ensp;Но Той им каза: Дайте им вие да ядат. А те отвърнаха: Нямаме повече от пет хляба и две риби, освен да отидем и да купим храна за всички тези хора?</p>
<p><span class='l'>14</span>&ensp;(Защото имаше около пет хиляди мъже.) И каза на учениците Си: Накарайте ги да насядат на групи по петдесет души.</p>
<p><span class='l'>15</span>&ensp;Те направиха така и накараха всички да насядат.</p>
<p><span class='l'>16</span>&ensp;А Той взе петте хляба и двете риби и погледна към небето, и ги благослови; и като ги разчупи, даваше на учениците да сложат пред народа.</p>
<p><span class='l'>17</span>&ensp;И ядоха, и всички се наситиха; и вдигнаха останалите им къшеи - дванадесет коша.</p>
<p><span class='l'>18</span>&ensp;И когато Той се молеше насаме и учениците бяха с Него, ги попита ги: Според както говорят хората, Кой съм Аз?</p>
<p><span class='l'>19</span>&ensp;А те отговориха: Едни казват, че си Йоан Кръстител; а други - Илия; трети пък - че един от старовременните пророци е възкръснал.</p>
<p><span class='l'>20</span>&ensp;Тогава им каза: А вие какво казвате: Кой съм Аз? Петър Му отговори: Ти си Божият Помазаник.</p>
<p><span class='l'>21</span>&ensp;А Той им заръча и заповяда да не говорят с никого за това, като каза:</p>
<p><span class='l'>22</span>&ensp;Човешкият Син трябва много да пострада и да бъде отхвърлен от старейшините, главните свещеници и книжниците, да бъде убит и на третия ден да бъде възкресен.</p>
<p><span class='l'>23</span>&ensp;Каза още и на всички: Ако някой иска да дойде след Мене, нека се отрече от себе си, нека носи кръста си всеки ден и нека Ме следва.</p>
<p><span class='l'>24</span>&ensp;Защото, който иска да спаси живота си, ще го изгуби; а който изгуби живота си заради Мене, той ще го спаси.</p>
<p><span class='l'>25</span>&ensp;Понеже каква полза за човек, ако спечели целия свят, а изгуби или ощети себе си?</p>
<p><span class='l'>26</span>&ensp;Защото ако се срамува някой от Мен и от думите Ми, то и Човешкият Син ще се срамува от него, когато дойде в Своята слава и в славата на Отца и на Своите ангели.</p>
<p><span class='l'>27</span>&ensp;А ви казвам наистина, има някои от тук стоящите, които никак няма да вкусят смърт, докато не видят Божието царство.</p>
<p><span class='l'>28</span>&ensp;И около осем дни след като каза това, Той взе със Себе Си Петър, Йоан и Яков и се качи на планината да се моли.</p>
<p><span class='l'>29</span>&ensp;И като се молеше, видът на лицето Му се измени и облеклото Му стана бяло и блестящо.</p>
<p><span class='l'>30</span>&ensp;И, ето, двама мъже говореха с Него; те бяха Моисей и Илия,</p>
<p><span class='l'>31</span>&ensp;които се явиха в слава и говориха за смъртта Му, с която Му предстоеше да завърши живота Си в Йерусалим.</p>
<p><span class='l'>32</span>&ensp;А Петър и онези, които бяха с него, ги беше налегнал сън; но когато се разбудиха, видяха славата Му и двамата мъже, които стояха с Него.</p>
<p><span class='l'>33</span>&ensp;И когато те се разделиха с Него, Петър каза на Исус: Наставнико, добре е да сме тук; и нека направим три шатри: за Теб една, за Моисей една и една за Илия, без да знае какво казва.</p>
<p><span class='l'>34</span>&ensp;А докато казваше това, дойде облак и ги засени; и учениците се изплашиха, като влязоха в облака.</p>
<p><span class='l'>35</span>&ensp;И от облака дойде глас, който каза: Този е Моят Син, Моят Избраник; Него слушайте.</p>
<p><span class='l'>36</span>&ensp;И когато престана гласът, Исус остана сам. И те замълчаха и през онези дни не казваха на никого нищо от това, което бяха видели.</p>
<p><span class='l'>37</span>&ensp;А на следващия ден, когато слязоха от планината, посрещна Го голямо множество.</p>
<p><span class='l'>38</span>&ensp;И, ето, един човек от множеството извика: Учителю, моля Ти се, погледни милостиво на сина ми, защото ми е единствено дете.</p>
<p><span class='l'>39</span>&ensp;И, ето, прихваща го някакъв дух и той изведнъж закрещява и духът го сгърчва така, че той се запеня, и като го разтерзава, едва го напуска.</p>
<p><span class='l'>40</span>&ensp;Помолих Твоите ученици да го изгонят, но не можаха.</p>
<p><span class='l'>41</span>&ensp;Исус отговори: О, роде невярващ и извратен! Докога ще бъда с вас и ще ви търпя? Доведи сина си тук.</p>
<p><span class='l'>42</span>&ensp;И още докато се приближаваше, бесът го тръшна и сгърчи силно; а Исус смъмра нечистия дух, изцели момчето и го върна на баща му.</p>
<p><span class='l'>43</span>&ensp;И всички се удивляваха на Божието величие. А докато всички се чудеха на това, което правеше, Той каза на учениците Си:</p>
<p><span class='l'>44</span>&ensp;Вложете в ушите си тези думи: Човешкият Син ще бъде предаден в човешки ръце.</p>
<p><span class='l'>45</span>&ensp;Но те не разбраха смисъла на тези думи; те бяха скрити от тях, за да не ги разберат; а се бояха да Го попитат за тези думи.</p>
<p><span class='l'>46</span>&ensp;И между тях възникна пререкание кой от тях ще бъде най-големият.</p>
<p><span class='l'>47</span>&ensp;А Исус, като прозря мисълта на сърцето им, взе едно детенце, постави го при Себе Си и им каза:</p>
<p><span class='l'>48</span>&ensp;Който приеме това детенце в Мое име, Мене приема; и който приеме Мене, приема Този, Който Ме е изпратил; защото, който е най-малък между всички вас, той е най-голям.</p>
<p><span class='l'>49</span>&ensp;А Йоан се обърна към Него и каза: Наставнико, видяхме един човек да изгонва бесове в Твое име; и му забранихме, защото не върви с нас.</p>
<p><span class='l'>50</span>&ensp;А Исус му каза: Не му забранявайте; защото, който не е против вас, е на ваша страна.</p>
<p><span class='l'>51</span>&ensp;И когато се навършваха дните да бъде взет от света, Той тръгна по пътя към Йерусалим.</p>
<p><span class='l'>52</span>&ensp;И изпрати пред Себе Си пратеници, които отидоха и влязоха в едно самарянско село да приготвят стая за Него.</p>
<p><span class='l'>53</span>&ensp;Но там не Го приеха, защото имаше вид на пътник за Йерусалим.</p>
<p><span class='l'>54</span>&ensp;Като видяха това учениците Му Яков и Йоан, казаха: Господи, искаш ли да заповядаме да падне огън от небето и да ги изтреби както направи и Илия?</p>
<p><span class='l'>55</span>&ensp;А Той се обърна и ги смъмра и каза: Вие не знаете на какъв дух сте; защото Човешкият Син не е дошъл да погуби човешки души, но да спаси.</p>
<p><span class='l'>56</span>&ensp;И отидоха в друго село.</p>
<p><span class='l'>57</span>&ensp;А като вървяха по пътя, един човек Му каза: Ще Те следвам, където и да идеш.</p>
<p><span class='l'>58</span>&ensp;Исус му каза: Лисиците си имат леговища и небесните птици гнезда, а Човешкият Син няма къде глава да подслони.</p>
<p><span class='l'>59</span>&ensp;А на друг каза: Върви след Мен. А той отвърна: Господи, позволи ми първо да отида и да погреба баща си.</p>
<p><span class='l'>60</span>&ensp;Но Той му каза: Остави мъртвите да погребат своите мъртъвци, а ти иди и прогласявай Божието царство.</p>
<p><span class='l'>61</span>&ensp;А друг каза: Ще дойда след Тебе, Господи, но първо ми позволи да се сбогувам с домашните си.</p>
<p><span class='l'>62</span>&ensp;А Исус му каза: Никой, който е сложил ръката си на ралото и гледа назад, не е годен за Божието царство.</p>


</span>

</div>
</div>
</body>
</html>
