<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4211.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4210.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4212.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 11</h1>


<p><span class='l'>01</span>&ensp;И когато Той се молеше на едно място, след като свърши молитвата, един от Неговите ученици Му каза: Господи, научи ни да се молим, както и Йоан е научил своите ученици.</p>
<p><span class='l'>02</span>&ensp;А Той им каза: Когато се молите, казвайте: Отче наш, Който си на небесата, да се свети Твоето име; да дойде Твоето царство да бъде Твоята воля, както на небето, така и на земята;</p>
<p><span class='l'>03</span>&ensp;давай ни всеки ден насъщния ни хляб;</p>
<p><span class='l'>04</span>&ensp;и прости греховете ни, защото и самите ние прощаваме на всеки наш длъжник; и не ни въвеждай в изкушение, но избави ни от лукавия.</p>
<p><span class='l'>05</span>&ensp;И им каза: Ако някой от вас има приятел и отиде при него посред нощ, и му каже: Приятелю, дай ми назаем три хляба,</p>
<p><span class='l'>06</span>&ensp;понеже един мой приятел дойде у дома от път и нямам какво да сложа пред него;</p>
<p><span class='l'>07</span>&ensp;и ако той отвътре отговори: Не ме безпокой; вратата е вече заключена и децата ми са с мене в леглото; не мога да стана да ти дам;</p>
<p><span class='l'>08</span>&ensp;казвам ви, че даже ако не стане да му даде, защото му е приятел, то поради неговата настойчивост ще стане и ще му даде колкото му трябва.</p>
<p><span class='l'>09</span>&ensp;И Аз ви казвам: Искайте и ще ви се даде; търсете и ще намерите; хлопайте и ще ви се отвори.</p>
<p><span class='l'>10</span>&ensp;Защото всеки, който иска, получава; който търси, намира; и на онзи, който хлопа, ще се отвори.</p>
<p><span class='l'>11</span>&ensp;И кой е онзи баща между вас, който, ако синът му поиска хляб, ще му даде камък или ако му поиска риба, ще му даде змия вместо риба,</p>
<p><span class='l'>12</span>&ensp;или ако поиска яйце, ще му даде скорпион?</p>
<p><span class='l'>13</span>&ensp;И така, ако вие, които сте зли, знаете да давате блага на децата си, колко повече Небесният Отец ще даде Святия Дух на онези, които искат от Него!</p>
<p><span class='l'>14</span>&ensp;Веднъж Той изгони един ням бяс; и като излезе бесът, немият проговори и множеството се удиви.</p>
<p><span class='l'>15</span>&ensp;А някои от тях казаха: Чрез началника на бесовете, Веелзевул, изгонва бесовете.</p>
<p><span class='l'>16</span>&ensp;А други, като Го изпитваха, искаха от Него знамение от небето.</p>
<p><span class='l'>17</span>&ensp;Но Той, като знаеше техните мисли, им каза: Всяко царство, разделено против себе си, запустява и дом, разделен против себе си, пада.</p>
<p><span class='l'>18</span>&ensp;Също така, ако Сатана се раздели против себе си, как ще устои царството му, понеже казвате, че изгонвам бесовете чрез Веелзевул?</p>
<p><span class='l'>19</span>&ensp;И ако Аз изгонвам бесовете чрез Веелзевул, вашите синове чрез кого ги изгонват? Затова те ще ви бъдат съдии.</p>
<p><span class='l'>20</span>&ensp;Но ако Аз с Божия пръст изгонвам бесовете, то Божието царство е достигнало до вас.</p>
<p><span class='l'>21</span>&ensp;Когато силният човек с оръжие пази дома си, имотът му е в безопасност.</p>
<p><span class='l'>22</span>&ensp;Но когато един по-силен от него го нападне и надделее над него, взема му всичкото оръжие, на което е разчитал, и разделя плячката.</p>
<p><span class='l'>23</span>&ensp;Който не е с Мене, той е против Мен; и който не събира заедно с Мене, той разпилява.</p>
<p><span class='l'>24</span>&ensp;Когато нечистият дух излезе от човека, той минава през безводни места и търси спокойствие; и като не намери, казва: Ще се върна в къщата си, откъдето съм излязъл.</p>
<p><span class='l'>25</span>&ensp;И като дойде, намира я пометена и наредена.</p>
<p><span class='l'>26</span>&ensp;Тогава отива и взема със себе си седем други духа, по-зли от него, и като влязат, живеят там и последното състояние на онзи човек става по-лошо от първото.</p>
<p><span class='l'>27</span>&ensp;Истинското блаженство<br>Когато говореше това, една жена от множеството Му каза със силен глас: Блажена утробата, която Те е носила, и гърдите, от които си сукал.</p>
<p><span class='l'>28</span>&ensp;А Той каза: По-добре кажи: Блажени онези, които слушат Божието слово и го пазят.</p>
<p><span class='l'>29</span>&ensp;А когато множествата се събираха около Него, започна да казва: Това поколение е лукаво поколение; иска знамение, но друго знамение няма да му се даде освен знамението на пророк Йона.</p>
<p><span class='l'>30</span>&ensp;Защото както Йона стана за знамение на ниневийците, така и Човешкият Син ще бъде за знамение на това поколение.</p>
<p><span class='l'>31</span>&ensp;Южната царица ще се яви на съда с човеците от това поколение и ще ги осъди, защото дойде от краищата на земята да чуе Соломоновата мъдрост; а, ето, тук има повече от Соломон.</p>
<p><span class='l'>32</span>&ensp;Ниневийските мъже ще се явят на съда с това поколение и ще го осъдят, защото се покаяха чрез Йоновата проповед; а, ето, тук има повече от Йона.</p>
<p><span class='l'>33</span>&ensp;Никой, като запали светило, не го слага в зимника, нито под шиника, но на светилника, за да виждат светлината онези, които влизат.</p>
<p><span class='l'>34</span>&ensp;Светило на тялото ти е твоето око. Когато окото ти е чисто, то и цялото ти тяло е осветено; а когато е лукаво, и тялото ти е в мрак.</p>
<p><span class='l'>35</span>&ensp;Затова внимавай, да не би светлината в тебе да е тъмнина.</p>
<p><span class='l'>36</span>&ensp;Но ако цялото ти тяло е светло, без да има тъмна част, то цяло ще бъде осветено, както когато светилото те осветява с блясъка си.</p>
<p><span class='l'>37</span>&ensp;И както говореше, един фарисей Го покани да обядва у него; и Той влезе и седна на трапезата.</p>
<p><span class='l'>38</span>&ensp;Фарисеят се учуди, като видя, че Той не си уми ръцете първо преди обяда.</p>
<p><span class='l'>39</span>&ensp;А Господ му каза: Сега вие, фарисеите, чистите външното на чашата и паницата; а отвътре сте пълни с грабеж и нечестие.</p>
<p><span class='l'>40</span>&ensp;Безумци! Този, който е направил външното, не е ли направил и вътрешното?</p>
<p><span class='l'>41</span>&ensp;По-добре чистете вътрешното; и, ето, всичко ще ви бъде чисто.</p>
<p><span class='l'>42</span>&ensp;Но горко на вас, фарисеи! Защото давате десятък от джоджена, от седефчето и от всякакъв зеленчук, а пренебрегвате правосъдието и Божията любов. Но тези неща трябваше да правите, а онези да не пренебрегвате.</p>
<p><span class='l'>43</span>&ensp;Горко на вас, фарисеи! Защото обичате първите столове в синагогите и поздравите по пазарите.</p>
<p><span class='l'>44</span>&ensp;Горко на вас! Защото сте като гробове, които не личат и по които човеците ходят, без да знаят.</p>
<p><span class='l'>45</span>&ensp;И един от законниците Му отговори: Учителю, като казваш това, и нас обиждаш.</p>
<p><span class='l'>46</span>&ensp;А Той каза: Горко и на вас, законниците, защото товарите хората с бремена, които трудно се носят; а вие сами нито с един пръст не се допирате до тежестите.</p>
<p><span class='l'>47</span>&ensp;Горко на вас! Защото градите гробниците на пророците, а бащите ви ги избиха.</p>
<p><span class='l'>48</span>&ensp;И така, вие свидетелствате за делата на бащите си и се съгласявате с тях; защото те ги избиха, а вие им градите гробниците.</p>
<p><span class='l'>49</span>&ensp;Затова и Божията премъдрост каза: Ще им пращам пророци и апостоли и едни от тях ще убият и гонят,</p>
<p><span class='l'>50</span>&ensp;за да се изиска от това поколение кръвта на всички пророци, която е проливана от създанието на света -</p>
<p><span class='l'>51</span>&ensp;от кръвта на Авел до кръвта на Захария, който загина между олтара и светилището. Да! Казвам ви, ще се изиска от това поколение.</p>
<p><span class='l'>52</span>&ensp;Горко на вас, законници! Защото отнехте ключа на знанието; сами вие не влязохте и на влизащите попречихте.</p>
<p><span class='l'>53</span>&ensp;И като излезе оттам, книжниците и фарисеите почнаха яростно да Го преследват и да Го предизвикват да говори за още много неща,</p>
<p><span class='l'>54</span>&ensp;като Го дебнеха, за да Го уловят в думите Му.</p>


</span>

</div>
</div>
</body>
</html>
