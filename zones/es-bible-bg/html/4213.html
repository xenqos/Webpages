<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4213.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4212.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4214.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 13</h1>


<p><span class='l'>01</span>&ensp;В същото време присъстваха някои, които известиха на Исус за галилеяните, чиято кръв Пилат смесил с жертвите им.</p>
<p><span class='l'>02</span>&ensp;И Той им отговори: Мислите ли, че тези галилеяни са били най-грешни измежду всички галилеяни, понеже са пострадали така?</p>
<p><span class='l'>03</span>&ensp;Казвам ви: Не; но ако не се покаете, всички така ще загинете.</p>
<p><span class='l'>04</span>&ensp;Или мислите ли, че онези осемнадесет души, върху които падна Силоамската кула и ги уби, бяха по-големи престъпници от всички човеци, които живеят в Йерусалим?</p>
<p><span class='l'>05</span>&ensp;Каза и тази притча: Някой си имаше в лозето си посадена смокиня; и дойде да търси плод на нея, но не намери.</p>
<p><span class='l'>06</span>&ensp;И каза на лозаря: Ето, три години вече идвам да търся плод на тази смокиня, но не намирам. Отсечи я, защо да изтощава земята?</p>
<p><span class='l'>07</span>&ensp;А той му отговори: Господарю, остави я и това лято, докато разкопая около нея и насипя тор;</p>
<p><span class='l'>08</span>&ensp;и ако след това даде плод, добре, но ако не даде, ще я отсечеш.</p>
<p><span class='l'>09</span>&ensp;И една събота Той поучаваше в една от синагогите;</p>
<p><span class='l'>10</span>&ensp;и, ето, една жена, която имаше дух, който й беше причинявал немощ за осемнадесет години; тя беше сгърбена и не можеше никак да се изправи.</p>
<p><span class='l'>11</span>&ensp;А Исус, като я видя, повика я и й каза: Жено, освободена си от твоята немощ.</p>
<p><span class='l'>12</span>&ensp;И положи ръце на нея; и начаса тя се изправи и славеше Бога.</p>
<p><span class='l'>13</span>&ensp;А началникът на синагогата, като негодуваше, че Исус я изцели в събота, заговори на множеството: Има шест дни, в които трябва да се работи; в тях идвайте и се изцелявайте, а не в съботен ден.</p>
<p><span class='l'>14</span>&ensp;Но Господ му каза: Лицемери! В събота не отвързва ли всеки един от вас вола или осела си от яслите и не го ли завежда да го напои?</p>
<p><span class='l'>15</span>&ensp;А тази Авраамова дъщеря, която Сатана е държал цели осемнадесет години, не трябваше ли да бъде развързана от тази връзка в съботен ден?</p>
<p><span class='l'>16</span>&ensp;И като каза това, всичките Му противници бяха посрамени и цялото множество се радваше за всички славни дела, които се вършеха от Него.</p>
<p><span class='l'>17</span>&ensp;Тогава каза: На какво прилича Божието царство и на какво да го уподобя?</p>
<p><span class='l'>18</span>&ensp;Прилича на синапово зърно, което човек взе и пося в градината си; и то растеше и стана дърво, и небесните птици гнездяха по клоните му.</p>
<p><span class='l'>19</span>&ensp;И пак каза: На какво да уподобя Божието царство?</p>
<p><span class='l'>20</span>&ensp;Прилича на квас, който една жена взе и замеси в три мери брашно, докато втаса цялото.</p>
<p><span class='l'>21</span>&ensp;И по пътя Си за Йерусалим минаваше през градовете и селата и поучаваше.</p>
<p><span class='l'>22</span>&ensp;И някой Му каза: Господи, малцина ли са, които се спасяват? А той им каза:</p>
<p><span class='l'>23</span>&ensp;Подвизавайте се да влезете през тясната врата; защото ви казвам, мнозина ще се стремят да влязат и няма да могат.</p>
<p><span class='l'>24</span>&ensp;След като стане домакинът и затвори вратата, и вие, като останете навън, почнете да хлопате на вратата и да казвате: Господи, отвори; а Той в отговор ще ви каже: Не ви познавам откъде сте.</p>
<p><span class='l'>25</span>&ensp;Тогава ще почнете да казвате: Ядохме и пихме пред Теб; и по нашите улици си поучавал.</p>
<p><span class='l'>26</span>&ensp;А Той ще отговори: Казвам ви, не зная откъде сте; махнете се от Мене всички вие, които вършите неправда.</p>
<p><span class='l'>27</span>&ensp;Там ще бъде плач и скърцане със зъби, когато видите Авраам, Исак, Яков и всички пророци в Божието царство, а себе си - изпъдени навън.</p>
<p><span class='l'>28</span>&ensp;И ще дойдат от изток и запад, от север и юг и ще седнат на празничната трапеза в Божието царство.</p>
<p><span class='l'>29</span>&ensp;И, ето, има последни, които ще бъдат първи, и има първи, които ще бъдат последни.</p>
<p><span class='l'>30</span>&ensp;В същия час дойдоха някои фарисеи, които Му казаха: Излез и си иди оттук, защото Ирод иска да Те убие.</p>
<p><span class='l'>31</span>&ensp;Исус им каза: Идете, кажете на тази лисица: Ето, изгонвам бесове и изцелявам днес и утре, и на третия ден ще свърша.</p>
<p><span class='l'>32</span>&ensp;Обаче днес и утре, и други ден трябва да пътувам; защото не е възможно пророк да загине извън Йерусалим.</p>
<p><span class='l'>33</span>&ensp;Йерусалиме! Йерусалиме! Ти, който избиваш пророците и с камъни убиваш пратените до тебе, колко пъти съм искал да събера твоите деца, както кокошка прибира пилците си под крилата си, но не искахте!</p>
<p><span class='l'>34</span>&ensp;Ето, вашият дом ви се оставя пуст; и ви казвам, няма да Ме видите, докато не кажете: Благословен, Който иде в Господнето име.</p>


</span>

</div>
</div>
</body>
</html>
