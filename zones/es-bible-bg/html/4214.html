<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4214.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4213.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4215.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 14</h1>


<p><span class='l'>01</span>&ensp;Христос изцелява в събота<br>Една събота, когато влезе да яде хляб в къщата на един от фарисейските водачи, те Го наблюдаваха.</p>
<p><span class='l'>02</span>&ensp;И, ето, пред Него имаше един човек, страдащ от воднянка.</p>
<p><span class='l'>03</span>&ensp;И Исус заговори на законниците и фарисеите: Позволено ли е да лекува някой в събота или не?</p>
<p><span class='l'>04</span>&ensp;А те мълчаха. И Той, като хвана човека, изцели го и го пусна.</p>
<p><span class='l'>05</span>&ensp;И им каза: Ако падне оселът или волът на някого от вас в кладенец, няма ли той в същия час да го извлече и в съботен ден?</p>
<p><span class='l'>06</span>&ensp;И не можаха да отговорят на това.</p>
<p><span class='l'>07</span>&ensp;А като забелязваше как поканените избираха първите столове, каза им една притча:</p>
<p><span class='l'>08</span>&ensp;Когато те покани някой на сватба, не сядай на първия стол, да не би да е бил поканен от него по-почетен от теб</p>
<p><span class='l'>09</span>&ensp;и да дойде този, който е поканил и теб, и него, и да ти каже: Отстъпи това място на този човек; и тогава ще започнеш със срам да заемаш последното място.</p>
<p><span class='l'>10</span>&ensp;Но когато те поканят, иди и седни на последното място, и когато дойде този, който те е поканил, да ти каже: Приятелю, мини по-напред. Тогава ще имаш почит пред всички тези, които седят с тебе на трапезата.</p>
<p><span class='l'>11</span>&ensp;Защото всеки, който възвисява себе си, ще се смири, а който смирява себе си, ще се възвиси.</p>
<p><span class='l'>12</span>&ensp;Каза и на този, който Го беше поканил: Когато даваш обяд или вечеря, недей да каниш приятелите си, нито братята си, нито роднините си, нито богати съседи, да не би и те да те поканят и да ти бъде отплатено.</p>
<p><span class='l'>13</span>&ensp;А когато даваш угощение, покани сиромаси, недъгави, куци, слепи;</p>
<p><span class='l'>14</span>&ensp;и ще бъдеш блажен, понеже те нямат с какво да ти се отплатят, защото ще ти бъде отплатено при възкресението на праведните.</p>
<p><span class='l'>15</span>&ensp;И като чу това един от седящите с Него, Му каза: Блажен онзи, който ще яде хляб в Божието царство.</p>
<p><span class='l'>16</span>&ensp;А Той му каза: Някой си човек даде голяма вечеря и покани мнозина.</p>
<p><span class='l'>17</span>&ensp;И в часа на вечерята изпрати слугата си да каже на поканените: Елате, понеже всичко вече е готово.</p>
<p><span class='l'>18</span>&ensp;А те всички започнаха единодушно да се извиняват. Първият му каза: Купих си нива и трябва да изляза да я видя; моля ти се, извини ме.</p>
<p><span class='l'>19</span>&ensp;Друг каза: Купих си пет впряга волове и отивам да ги опитам; моля ти се, извини ме.</p>
<p><span class='l'>20</span>&ensp;А друг каза: Ожених се и затова не мога да дойда.</p>
<p><span class='l'>21</span>&ensp;И слугата дойде и каза това на господаря си. Тогава стопанинът разгневен каза на слугата си: Излез бързо на градските улици и пътеки и доведи тук сиромасите, недъгавите, слепите и куците.</p>
<p><span class='l'>22</span>&ensp;Слугата отвърна: Господарю, каквото си заповядал, стана; и още място има.</p>
<p><span class='l'>23</span>&ensp;И господарят каза на слугата: Излез по пътищата и по оградите и колкото намериш, накарай ги да влязат, за да се напълни къщата ми;</p>
<p><span class='l'>24</span>&ensp;защото ви казвам, че никой от поканените няма да вкуси от вечерята ми.</p>
<p><span class='l'>25</span>&ensp;А големи множества вървяха заедно с Него; и Той се обърна и им каза:</p>
<p><span class='l'>26</span>&ensp;Ако дойде някой при Мен и не намрази баща си и майка си, жена си, децата си, братята си и сестрите си, а още и собствения си живот, не може да бъде Мой ученик.</p>
<p><span class='l'>27</span>&ensp;Който не носи своя кръст и не върви след Мене, не може да бъде Мой ученик.</p>
<p><span class='l'>28</span>&ensp;Защото кой от вас, когато иска да съгради кула, не сяда първо да пресметне разноските, дали ще има с какво да я довърши?</p>
<p><span class='l'>29</span>&ensp;Да не би, като положи основа, а не може да довърши, всички, които гледат, да почнат да му се присмиват и да казват:</p>
<p><span class='l'>30</span>&ensp;Този човек почна да гради, но не можа да довърши.</p>
<p><span class='l'>31</span>&ensp;Или кой цар, като отива на война срещу друг цар, няма да седне първо да се съветва, може ли с десет хиляди да устои против този, който идва срещу него с двадесет хиляди?</p>
<p><span class='l'>32</span>&ensp;Иначе, докато другият е още далеч, изпраща посланици да искат условия за мир.</p>
<p><span class='l'>33</span>&ensp;И така, ако някой от вас не се отрече от всичко, което има, не може да бъде Мой ученик.</p>
<p><span class='l'>34</span>&ensp;Наистина добро нещо е солта, но ако самата сол обезсолее, с какво ще се поправи?</p>
<p><span class='l'>35</span>&ensp;Тя не струва нито за земята, нито за тор; а я изхвърлят навън. Който има уши да слуша, нека слуша.</p>


</span>

</div>
</div>
</body>
</html>
