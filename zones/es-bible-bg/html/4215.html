<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4215.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4214.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4216.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 15</h1>


<p><span class='l'>01</span>&ensp;А всички бирници и грешници се приближаваха до Него да Го слушат.</p>
<p><span class='l'>02</span>&ensp;А фарисеите и книжниците роптаеха и казваха: Този приема грешниците и яде с тях.</p>
<p><span class='l'>03</span>&ensp;И Той им разказа тази притча:</p>
<p><span class='l'>04</span>&ensp;Кой от вас, ако има сто овце и му се изгуби една от тях, не оставя деветдесет и деветте в пустинята и не отива след изгубената, докато я намери?</p>
<p><span class='l'>05</span>&ensp;И като я намери, вдига я на рамената си радостен.</p>
<p><span class='l'>06</span>&ensp;И като си дойде у дома, свиква приятелите и съседите си и им казва: Радвайте се с мене, че си намерих изгубената овца.</p>
<p><span class='l'>07</span>&ensp;Казвам ви, че също така ще има повече радост на небето за един грешник, който се кае, отколкото за деветдесет и девет праведници, които нямат нужда от покаяние.</p>
<p><span class='l'>08</span>&ensp;Или коя жена, ако има десет драхми и изгуби една драхма, не запалва светило, не помита къщата и не търси грижливо, докато я намери?</p>
<p><span class='l'>09</span>&ensp;И като я намери, свиква приятелките и съседките си и казва: Радвайте се с мене, защото намерих драхмата, която бях изгубила.</p>
<p><span class='l'>10</span>&ensp;Също така, казвам ви, има радост пред Божиите ангели за един грешник, който се кае.</p>
<p><span class='l'>11</span>&ensp;Каза още: Някой си човек имаше двама сина.</p>
<p><span class='l'>12</span>&ensp;И по-младият от тях каза на баща си: Татко, дай ми дела, който ми се пада от имота. И той им раздели имота.</p>
<p><span class='l'>13</span>&ensp;И не след много дни по-младият син си събра всичко и отиде в далечна страна, и там разпиля имота си с разпуснатия си живот.</p>
<p><span class='l'>14</span>&ensp;И като изхарчи всичко, настана голям глад в онази страна; и той изпадна в лишение.</p>
<p><span class='l'>15</span>&ensp;И отиде да се представи на един от гражданите на онази страна, който го прати на полетата си да пасе свине.</p>
<p><span class='l'>16</span>&ensp;И желаеше да се насити с рошковите, от които ядяха свинете; но никой не му даваше.</p>
<p><span class='l'>17</span>&ensp;А като дойде на себе си, каза: Колко наемници на баща ми имат излишък от хляб, а пък аз умирам от глад!</p>
<p><span class='l'>18</span>&ensp;Ще стана да отида при баща си и ще му кажа: Татко, съгреших против небето и пред тебе;</p>
<p><span class='l'>19</span>&ensp;не съм вече достоен да се наричам твой син; направи ме като един от наемниците си.</p>
<p><span class='l'>20</span>&ensp;И стана и отиде при баща си. А когато беше още далеч, баща му го видя, смили се и като се завтече, хвърли се на врата му и го целуваше.</p>
<p><span class='l'>21</span>&ensp;А синът му каза: Татко, съгреших против небето и пред тебе; не съм вече достоен да се наричам твой син.</p>
<p><span class='l'>22</span>&ensp;Но бащата каза на слугите си: Бързо изнесете най-хубавата премяна и го облечете, и сложете пръстен на ръката му и обувки на краката му;</p>
<p><span class='l'>23</span>&ensp;докарайте угоеното теле и го заколете, и нека ядем и се веселим;</p>
<p><span class='l'>24</span>&ensp;защото този мой син беше мъртъв и оживя, изгубен беше и се намери. И започнаха да се веселят.</p>
<p><span class='l'>25</span>&ensp;А по-старият му син беше на нивата; и като си идваше и се приближи до къщата, чу песни и игри.</p>
<p><span class='l'>26</span>&ensp;И повика един от слугите и попита какво е това.</p>
<p><span class='l'>27</span>&ensp;А той му каза: Брат ти си дойде; и баща ти закла угоеното теле, защото го прие здрав.</p>
<p><span class='l'>28</span>&ensp;И той се разсърди и не искаше да влезе, и баща му излезе и го молеше.</p>
<p><span class='l'>29</span>&ensp;А той отговори на баща си: Ето, толкова години ти работя и никога не съм престъпил една твоя заповед; но на мене никога дори яре не си дал, за да се повеселя с приятелите си;</p>
<p><span class='l'>30</span>&ensp;а щом си дойде този твой син, който прахоса имота ти с блудниците, за него си заклал угоеното теле.</p>
<p><span class='l'>31</span>&ensp;А той му каза: Синко, ти си винаги с мен и всичко мое е твое.</p>
<p><span class='l'>32</span>&ensp;Но подобаваше да се развеселим и да се зарадваме; защото този твой брат беше мъртъв и оживя, и изгубен беше и се намери.</p>


</span>

</div>
</div>
</body>
</html>
