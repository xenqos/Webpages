<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4216.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4215.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4217.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 16</h1>


<p><span class='l'>01</span>&ensp;Каза още на учениците Си: Един богаташ имаше настойник, когото наклеветиха пред него, че разпилявал имота му.</p>
<p><span class='l'>02</span>&ensp;И той го повика и му каза: Какво е това, което слушам за тебе? Дай сметка за настойничеството си; защото не можеш вече да бъдеш настойник.</p>
<p><span class='l'>03</span>&ensp;Тогава настойникът си каза: Господарят ми отнема от мене настойничеството. Какво да правя? Нямам сила да копая, а да прося ме е срам.</p>
<p><span class='l'>04</span>&ensp;Сетих се какво да направя, за да ме приемат в къщите си, когато бъда отстранен от настойничеството.</p>
<p><span class='l'>05</span>&ensp;И така, като повика всеки от длъжниците на господаря си, каза на първия: Колко дължиш на господаря ми?</p>
<p><span class='l'>06</span>&ensp;А той отвърна: Сто мери елей. И му каза: Вземи разписката си, седни бързо и пиши петдесет.</p>
<p><span class='l'>07</span>&ensp;После каза на друг: А ти колко дължиш? И той отговори: Сто мери жито. Каза му: Вземи разписката си и пиши осемдесет.</p>
<p><span class='l'>08</span>&ensp;И господарят му похвали неправедния настойник за това, че е постъпил остроумно; защото синовете на този век са по-остроумни спрямо своето поколение от синовете на светлината.</p>
<p><span class='l'>09</span>&ensp;И Аз ви казвам, спечелете си приятели посредством неправедното богатство и когато се привърши, да ви приемат във вечните селения.</p>
<p><span class='l'>10</span>&ensp;Верният в най-малкото и в многото е верен, а неверният в най-малкото и в многото е неверен.</p>
<p><span class='l'>11</span>&ensp;И така, ако в неправедното богатство не бяхте верни, кой ще ви повери истинското богатство?</p>
<p><span class='l'>12</span>&ensp;И ако в чуждото не бяхте верни, кой ще ви даде вашето?</p>
<p><span class='l'>13</span>&ensp;Никой служител не може да служи на двама господари; защото или ще намрази единия и ще обикне другия, или ще се привърже към единия, а другия ще презира. Не можете да служите на Бога и на мамона!</p>
<p><span class='l'>14</span>&ensp;Всичко това слушаха фарисеите, които бяха сребролюбци, и Му се присмиваха.</p>
<p><span class='l'>15</span>&ensp;Исус им каза: Вие сте, които се показвате праведни пред човеците; но Бог знае сърцата ви; защото онова, което се цени високо между човеците, е мерзост пред Бога.</p>
<p><span class='l'>16</span>&ensp;Законът и пророците бяха до Йоан; оттогава Божието царство се благовества и всеки се насилва да влезе в него.</p>
<p><span class='l'>17</span>&ensp;Но по-лесно е небето и земята да преминат, отколкото една чертица от закона да отпадне.</p>
<p><span class='l'>18</span>&ensp;Всеки, който напусне жена си и се ожени за друга, прелюбодейства; и който се жени за напусната от мъж, той прелюбодейства.</p>
<p><span class='l'>19</span>&ensp;Имаше някой си богаташ, който се обличаше в пурпур и висон и всеки ден правеше бляскави пиршества.</p>
<p><span class='l'>20</span>&ensp;Имаше и един сиромах на име Лазар, покрит със струпеи, когото слагаха да лежи пред портата му,</p>
<p><span class='l'>21</span>&ensp;като желаеше да се нахрани с трохите, паднали от трапезата на богаташа; и кучетата идваха и ближеха раните му.</p>
<p><span class='l'>22</span>&ensp;Умря сиромахът и ангелите го занесоха в Авраамовото лоно. Умря и богаташът и беше погребан.</p>
<p><span class='l'>23</span>&ensp;И в ада, подложен на мъки, той повдигна очи и видя отдалеч Авраам и Лазар в неговото лоно.</p>
<p><span class='l'>24</span>&ensp;И той извика: Отче Аврааме, смили се над мен и изпрати Лазар да натопи края на пръста си във вода и да разхлади езика ми; защото се мъча в този пламък.</p>
<p><span class='l'>25</span>&ensp;Но Авраам каза: Синко, спомни си, че ти си получил своите блага приживе, така както и Лазар - злините; но сега той тук се утешава, а ти се мъчиш.</p>
<p><span class='l'>26</span>&ensp;И освен всичко това между нас и вас зее голяма бездна, така че онези, които биха искали да минат оттук към вас, да не могат, нито пък оттам да преминат към нас.</p>
<p><span class='l'>27</span>&ensp;А той каза: Щом е така, моля ти се, отче, да го пратиш в бащиния ми дом,</p>
<p><span class='l'>28</span>&ensp;защото имам петима братя, за да им засвидетелства, да не би да дойдат и те на това мъчително място.</p>
<p><span class='l'>29</span>&ensp;Но Авраам каза: Имат Моисей и пророците; нека слушат тях.</p>
<p><span class='l'>30</span>&ensp;А той отговори: Не, отче Аврааме, но ако отиде при тях някой от мъртвите, ще се покаят.</p>
<p><span class='l'>31</span>&ensp;И той му каза: Ако не слушат Моисей и пророците, то и от мъртвите да възкръсне някой, пак няма да се убедят.</p>


</span>

</div>
</div>
</body>
</html>
