<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4217.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4216.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4218.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 17</h1>


<p><span class='l'>01</span>&ensp;И Исус каза на учениците Си: Не е възможно да не дойдат съблазните; но горко на онзи, чрез когото идват!</p>
<p><span class='l'>02</span>&ensp;По-добре би било за него да се окачи един голям воденичен камък на врата му и да бъде хвърлен в морето, а не да съблазни един от тези, малките.</p>
<p><span class='l'>03</span>&ensp;Бъдете внимателни към себе си. Ако прегреши брат ти, смъмри го; и ако се покае, прости му.</p>
<p><span class='l'>04</span>&ensp;И седем пъти на ден ако ти сгреши и седем пъти се обърне към теб и каже: Покайвам се! - прощавай му.</p>
<p><span class='l'>05</span>&ensp;И апостолите казаха на Господа: Прибави ни още вяра.</p>
<p><span class='l'>06</span>&ensp;А Господ каза: Ако имате вяра колкото синапово зърно, бихте казали на тази черница: Изкорени се и се насади в морето, и тя би ви послушала.</p>
<p><span class='l'>07</span>&ensp;А кой от вас, ако има слуга да му оре или да му пасе, ще му каже веднага, щом си дойде от нива: Ела да ядеш?</p>
<p><span class='l'>08</span>&ensp;Напротив, няма ли да му каже: Приготви нещо да вечерям, стегни се и ми прислужвай, докато ям и пия, и след това ти ще ядеш и пиеш?</p>
<p><span class='l'>09</span>&ensp;Нима ще благодари на слугата за това, че е извършил каквото е било заповядано? Не вярвам.</p>
<p><span class='l'>10</span>&ensp;Също така и вие, когато извършите всичко, което ви е заповядано, казвайте: Ние сме ненужни слуги; извършихме само това, което бяхме длъжни да извършим.</p>
<p><span class='l'>11</span>&ensp;И в пътуването Си към Йерусалим Той минаваше по границата между Самария и Галилея.</p>
<p><span class='l'>12</span>&ensp;И като влизаше в едно село, срещнаха Го десетима прокажени, които, като се спряха отдалеч,</p>
<p><span class='l'>13</span>&ensp;извикаха силно: Исусе, Наставнико, смили се над нас!</p>
<p><span class='l'>14</span>&ensp;И като ги видя, каза им: Идете, покажете се на свещениците. И като отиваха, се очистиха.</p>
<p><span class='l'>15</span>&ensp;А един от тях, като видя, че е изцелен, върна се и със силен глас славеше Бога,</p>
<p><span class='l'>16</span>&ensp;и падна на лице при нозете на Исус и Му благодареше. А той беше самарянин.</p>
<p><span class='l'>17</span>&ensp;А Исус му каза: Нали се очистиха десетимата? А къде са деветимата?</p>
<p><span class='l'>18</span>&ensp;Не се ли намериха други да се върнат и въздадат слава на Бога освен този другоплеменник?</p>
<p><span class='l'>19</span>&ensp;И му каза: Стани и си иди; твоята вяра те изцели.</p>
<p><span class='l'>20</span>&ensp;А Исус, когато бе запитан от фарисеите кога ще дойде Божието царство, им отговори: Божието царство не идва така, че да се забелязва;</p>
<p><span class='l'>21</span>&ensp;нито ще кажат: Ето, тук е!, или: Там е! Защото, ето, Божието царство е сред вас.</p>
<p><span class='l'>22</span>&ensp;И каза на учениците: Ще дойдат дни, когато ще пожелаете да видите поне един от дните на Човешкия Син, и няма да видите.</p>
<p><span class='l'>23</span>&ensp;И като ви кажат: Ето, тук е!, да не отидете, нито да тичате след тях.</p>
<p><span class='l'>24</span>&ensp;Защото както светкавицата, когато блесне от единия край на хоризонта, свети до другия край на хоризонта, така ще се яви и Човешкият Син в Своя ден.</p>
<p><span class='l'>25</span>&ensp;Но най-напред Той трябва да пострада много и да бъде отхвърлен от това поколение.</p>
<p><span class='l'>26</span>&ensp;И както стана в дните на Ной, така ще бъде и в дните на Човешкия Син;</p>
<p><span class='l'>27</span>&ensp;ядеха, пиеха, женеха се и се омъжваха до деня, когато Ной влезе в ковчега и дойде потопът, и ги погуби всички.</p>
<p><span class='l'>28</span>&ensp;Така стана и в дните на Лот; ядеха, пиеха, купуваха, продаваха, садеха и градеха,</p>
<p><span class='l'>29</span>&ensp;а в деня, когато Лот излезе от Содом, от небето валя огън и сяра и ги погубиха всички.</p>
<p><span class='l'>30</span>&ensp;Подобно на това ще бъде и в деня, когато Човешкият Син ще се яви.</p>
<p><span class='l'>31</span>&ensp;В онзи ден, който е на покрива на къщата, ако вещите му са в къщи, да не слиза да ги вземе; също и който е на нивата, да не се връща назад.</p>
<p><span class='l'>32</span>&ensp;Помнете Лотовата жена.</p>
<p><span class='l'>33</span>&ensp;Който иска да спечели живота си, ще го изгуби; а който го изгуби, ще го запази.</p>
<p><span class='l'>34</span>&ensp;Казвам ви, в онази нощ двама ще бъдат на едно легло; единият ще бъде взет, а другият ще бъде оставен.</p>
<p><span class='l'>35</span>&ensp;Две жени ще мелят заедно; едната ще бъде взета, а другата ще бъде оставена.</p>
<p><span class='l'>36</span>&ensp;Двама ще бъдат на нива; единият ще бъде взет, а другият ще бъде оставен.</p>
<p><span class='l'>37</span>&ensp;В отговор Го попитаха: Къде, Господи? А Той им каза: Където е трупът, там ще се съберат и орлите.</p>


</span>

</div>
</div>
</body>
</html>
