<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4218.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4217.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4219.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 18</h1>


<p><span class='l'>01</span>&ensp;Притча за неправедния съдия<br>Каза им една притча как трябва всякога да се молят и да не отслабват:</p>
<p><span class='l'>02</span>&ensp;В един град имаше един съдия, който от Бога не се боеше и човека не зачиташе.</p>
<p><span class='l'>03</span>&ensp;В същия град имаше и една вдовица, която идваше при него и му казваше: Отдай ми правото спрямо противника ми.</p>
<p><span class='l'>04</span>&ensp;Но той за известно време не искаше. А после си каза: Въпреки че не се боя от Бога и човеците не зачитам,</p>
<p><span class='l'>05</span>&ensp;пак, понеже тази вдовица ми досажда, ще й отдам правото, за да не ми дотяга с непрестанните си идвания.</p>
<p><span class='l'>06</span>&ensp;И Господ каза: Слушайте какво каза неправедният съдия!</p>
<p><span class='l'>07</span>&ensp;А Бог няма ли да отдаде правото на Своите избрани, които викат към Него ден и нощ, ако и да се бави спрямо тях?</p>
<p><span class='l'>08</span>&ensp;Казвам ви, че ще им отдаде правото скоро. Обаче, когато дойде Човешкият Син, ще намери ли вяра на земята?</p>
<p><span class='l'>09</span>&ensp;И на някои, които уповаваха на себе си, че са праведни, и презираха другите, каза и тази притча:</p>
<p><span class='l'>10</span>&ensp;Двама души се изкачиха в храма да се помолят, единият - фарисей, а другият - бирник.</p>
<p><span class='l'>11</span>&ensp;Фарисеят, като се изправи, молеше се в себе си така: Боже, благодаря Ти, че не съм като другите човеци - грабители, неправедници, прелюбодейци, и особено не като този бирник.</p>
<p><span class='l'>12</span>&ensp;Постя два пъти в седмицата, давам десятък от всичко, което придобия.</p>
<p><span class='l'>13</span>&ensp;А бирникът, като стоеше надалеч, не смееше дори очите си да повдигне към небето, но се удряше в гърди и казваше: Боже, бъди милостив към мене, грешника.</p>
<p><span class='l'>14</span>&ensp;Казвам ви, че този си отиде у дома оправдан, а не онзи; защото всеки, който въздига себе си, ще се снижи, а който смирява себе си, ще бъде въздигнат.</p>
<p><span class='l'>15</span>&ensp;Донесоха още при Него младенците си, за да се докосне до тях; а учениците, като видяха това, ги смъмриха.</p>
<p><span class='l'>16</span>&ensp;Но Исус ги повика и каза: Оставете дечицата да дойдат при Мен и не ги възпирайте; защото на такива е Божието царство.</p>
<p><span class='l'>17</span>&ensp;Истина ви казвам: Който не приеме като детенце Божието царство, той никак няма да влезе в него.</p>
<p><span class='l'>18</span>&ensp;И някой си началник Го попита: Благи Учителю, какво да направя, за да наследя вечен живот?</p>
<p><span class='l'>19</span>&ensp;А Исус му отвърна: Защо Ме наричаш благ? Никой не е благ освен Един Бог.</p>
<p><span class='l'>20</span>&ensp;Знаеш заповедите: Не убивай; Не кради; Не лъжесвидетелствай; Почитай баща си и майка си.</p>
<p><span class='l'>21</span>&ensp;А той каза: Всичко това съм опазил от младостта си.</p>
<p><span class='l'>22</span>&ensp;Исус, като го чу, му каза: Едно още не ти достига. Продай всичко, което имаш, и го раздай на сиромасите, и ще имаш съкровище на небето; и ела и Ме следвай.</p>
<p><span class='l'>23</span>&ensp;И той, като чу това, много се наскърби, защото беше твърде богат.</p>
<p><span class='l'>24</span>&ensp;И Исус, като го видя, каза: Колко трудно ще влязат в Божието царство онези, които имат богатство!</p>
<p><span class='l'>25</span>&ensp;Защото по-лесно е камила да мине през иглени уши, отколкото богат да влезе в Божието царство.</p>
<p><span class='l'>26</span>&ensp;А онези, които чуха това, казаха: Тогава кой може да се спаси?</p>
<p><span class='l'>27</span>&ensp;Той отговори: Невъзможното за човеците е възможно за Бога.</p>
<p><span class='l'>28</span>&ensp;А Петър каза: Ето, ние оставихме своите домове и Те последвахме.</p>
<p><span class='l'>29</span>&ensp;А Той им каза: Истина ви казвам, няма никой, който да е оставил къща или жена, или братя, или родители, или деца заради Божието царство,</p>
<p><span class='l'>30</span>&ensp;който да не получи многократно повече в настоящото време, а в идещия свят - вечен живот.</p>
<p><span class='l'>31</span>&ensp;И като повика дванадесетте при Себе Си, им каза: Ето, изкачваме се към Йерусалим и всичко, което е писано чрез пророците за Човешкия Син, ще се изпълни.</p>
<p><span class='l'>32</span>&ensp;Защото ще бъде предаден на езичниците, които ще се подиграят с Него и безсрамно ще Го оскърбят, и ще Го заплюят,</p>
<p><span class='l'>33</span>&ensp;и ще Го бият, и ще Го убият; и на третия ден ще възкръсне.</p>
<p><span class='l'>34</span>&ensp;Но те не разбираха нищо от това; и тези думи бяха скрити за тях и не разбираха това, което се казваше.</p>
<p><span class='l'>35</span>&ensp;А когато Той се приближаваше до Йерихон, един слепец седеше край пътя да проси.</p>
<p><span class='l'>36</span>&ensp;И като чу, че минава множество хора, попита какво е това.</p>
<p><span class='l'>37</span>&ensp;Казаха му, че Исус Назарянинът минава.</p>
<p><span class='l'>38</span>&ensp;Тогава той извика: Исусе, сине Давидов, смили се над мен!</p>
<p><span class='l'>39</span>&ensp;А тези, които вървяха отпред, го смъмриха да мълчи; но той още повече викаше: Сине Давидов, смили се над мен!</p>
<p><span class='l'>40</span>&ensp;И така, Исус се спря и заповяда да Му го доведат. И като се приближи, го попита:</p>
<p><span class='l'>41</span>&ensp;Какво искаш да направя за теб? А той каза: Господи, да прогледам.</p>
<p><span class='l'>42</span>&ensp;Исус му каза: Прогледай; твоята вяра те изцели.</p>
<p><span class='l'>43</span>&ensp;И той веднага прогледа и тръгна след Него, като славеше Бога. И всички хора, като видяха това, въздадоха хвала на Бога.</p>


</span>

</div>
</div>
</body>
</html>
