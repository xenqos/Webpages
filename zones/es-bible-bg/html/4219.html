<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4219.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4218.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4220.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 19</h1>


<p><span class='l'>01</span>&ensp;След това Исус влезе в Йерихон и минаваше през града.</p>
<p><span class='l'>02</span>&ensp;И, ето, един човек на име Закхей, който беше началник на бирниците и беше богат,</p>
<p><span class='l'>03</span>&ensp;искаше да види Кой е Исус, но не можеше поради навалицата, защото беше нисък на ръст.</p>
<p><span class='l'>04</span>&ensp;И се завтече напред и се покачи на една дива смокиня, за да Го види; понеже щеше да мине през онзи път.</p>
<p><span class='l'>05</span>&ensp;Исус, като дойде на това място, погледна нагоре и му каза: Закхей, слез бързо, защото днес трябва да отседна в дома ти.</p>
<p><span class='l'>06</span>&ensp;И той побърза да слезе и Го прие с радост.</p>
<p><span class='l'>07</span>&ensp;И като видяха това, всички роптаеха и казваха: Отби се при грешен човек.</p>
<p><span class='l'>08</span>&ensp;А Закхей стана и каза на Господа: Господи, ето, отсега давам половината от имота си на сиромасите; и ако някак съм ограбил някого, връщам му четворно.</p>
<p><span class='l'>09</span>&ensp;И Исус му каза: Днес стана спасение на този дом; защото и този е Авраамов син.</p>
<p><span class='l'>10</span>&ensp;Понеже Човешкият Син дойде да потърси и да спаси погиналото.</p>
<p><span class='l'>11</span>&ensp;И като слушаха това, Той продължи да говори и каза една притча, защото беше близо до Йерусалим и те си мислеха, че Божието царство веднага ще се яви.</p>
<p><span class='l'>12</span>&ensp;Затова каза: Някой си благородник отиде в далечна страна да получи за себе си царска власт и да се върне.</p>
<p><span class='l'>13</span>&ensp;И повика десетима от слугите си и им даде десет мнаси; и им каза: Търгувайте с това, докато дойда.</p>
<p><span class='l'>14</span>&ensp;Но неговите граждани го мразеха и изпратиха след него посланици да кажат: Не искаме този да царува над нас.</p>
<p><span class='l'>15</span>&ensp;А като получи царската власт и се върна, заповяда да повикат при него онези слуги, на които бе дал парите, за да знае какво са припечелили чрез търгуване.</p>
<p><span class='l'>16</span>&ensp;И така, дойде първият и каза: Господарю, твоята мнаса спечели десет мнаси.</p>
<p><span class='l'>17</span>&ensp;И му каза: Хубаво, добър слуга! Понеже в твърде малкото се показа верен, имай власт над десет града.</p>
<p><span class='l'>18</span>&ensp;Дойде и вторият и каза: Господарю, твоята мнаса принесе пет мнаси.</p>
<p><span class='l'>19</span>&ensp;А каза и на него: Бъди и ти над пет града.</p>
<p><span class='l'>20</span>&ensp;Дойде и друг и каза: Господарю, ето твоята мнаса, която пазих скътана в кърпа,</p>
<p><span class='l'>21</span>&ensp;защото се боях от тебе, понеже си строг човек; взимаш това, което не си положил, и жънеш, което не си посял.</p>
<p><span class='l'>22</span>&ensp;Господарят му каза: От устата ти ще те съдя, зъл слуга. Знаел си, че съм строг човек, който вземам това, което не съм положил, и жъна, което не съм сял;</p>
<p><span class='l'>23</span>&ensp;тогава защо не вложи парите ми в банката; и аз, като си дойдех, щях да ги прибера с лихвата?</p>
<p><span class='l'>24</span>&ensp;И каза на стоящите до него: Вземете от него мнасата и я дайте на този, който има десет мнаси.</p>
<p><span class='l'>25</span>&ensp;(Казаха му: Господарю, той има вече десет мнаси!)</p>
<p><span class='l'>26</span>&ensp;Казвам ви, че на всеки, който има, ще се даде; а от този, който няма, от него ще се отнеме и това, което има.</p>
<p><span class='l'>27</span>&ensp;А онези мои неприятели, които не искаха да царувам над тях, доведете ги тук и ги посечете пред мен.</p>
<p><span class='l'>28</span>&ensp;И като изрече това, Исус тръгна напред, като се изкачваше към Йерусалим.</p>
<p><span class='l'>29</span>&ensp;И когато се приближи до Витфагия и Витания, до хълма, наречен Елеонски, прати двама от учениците и им каза:</p>
<p><span class='l'>30</span>&ensp;Идете в селото, което е насреща ви, в което, като влизате, ще намерите едно вързано осле, което никой човек не е възсядал; отвържете го и го докарайте.</p>
<p><span class='l'>31</span>&ensp;И ако някой ви попита: Защо го отвързвате?, кажете така: На Господа трябва.</p>
<p><span class='l'>32</span>&ensp;И изпратените отидоха и намериха всичко, както им бе казал.</p>
<p><span class='l'>33</span>&ensp;И като отвързваха ослето, стопаните попитаха: Защо отвързвате ослето?</p>
<p><span class='l'>34</span>&ensp;А те отвърнаха: На Господа трябва.</p>
<p><span class='l'>35</span>&ensp;И го докараха при Исус; и като намятаха дрехите си на ослето, качиха Исус.</p>
<p><span class='l'>36</span>&ensp;И когато Той минаваше, хората постилаха дрехите си по пътя.</p>
<p><span class='l'>37</span>&ensp;А когато вече се приближаваше до превала на Елеонския хълм, цялото множество ученици почнаха да се радват и велегласно да славят Бога за всички велики дела, които бяха видели, и казваха:</p>
<p><span class='l'>38</span>&ensp;Благословен Царят, Който иде в Господнето име! Мир на небето и слава във висините!</p>
<p><span class='l'>39</span>&ensp;А някои фарисеи от множеството Му казаха: Учителю, смъмри учениците Си.</p>
<p><span class='l'>40</span>&ensp;И Той отговори: Казвам ви, че ако тези млъкнат, то камъните ще извикат.</p>
<p><span class='l'>41</span>&ensp;И като се приближи и видя града, плака за него и каза:</p>
<p><span class='l'>42</span>&ensp;Ех, ако ти бе познал поне в този ден това, което служи за мира ти! Но сега това е скрито от очите ти.</p>
<p><span class='l'>43</span>&ensp;Защото ще настанат за тебе дни, когато твоите неприятели ще издигнат валове около тебе, ще те обсадят, ще те притиснат отвред</p>
<p><span class='l'>44</span>&ensp;и ще те разорят, и ще избият жителите ти в теб, и няма да оставят в тебе камък върху камък; защото ти не разпозна времето, когато беше посетен.</p>
<p><span class='l'>45</span>&ensp;И като влезе в храма, започна да пъди онези, които продаваха; и им казваше:</p>
<p><span class='l'>46</span>&ensp;Писано е: И домът Ми ще бъде молитвен дом; а вие го направихте разбойнически вертеп.</p>
<p><span class='l'>47</span>&ensp;И поучаваше всеки ден в храма. А главните свещеници, книжниците и водачите на народа се стараеха да Го погубят.</p>
<p><span class='l'>48</span>&ensp;Но не намериха какво да направят, понеже целият народ се прилепваше към Него и Го слушаше.</p>


</span>

</div>
</div>
</body>
</html>
