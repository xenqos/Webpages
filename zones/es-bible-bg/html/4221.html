<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4221.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4220.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4222.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 21</h1>


<p><span class='l'>01</span>&ensp;Като повдигна очи, Исус видя богатите, че пускат даровете си в съкровищницата.</p>
<p><span class='l'>02</span>&ensp;А видя и една бедна вдовица, че пускаше там две лепти.</p>
<p><span class='l'>03</span>&ensp;И каза: Истина ви казвам, тази бедна вдовица пусна повече от всички;</p>
<p><span class='l'>04</span>&ensp;защото всички тези пуснаха в съкровищницата за Бога от излишъка си; а тази от немотията си пусна целия имот, който имаше.</p>
<p><span class='l'>05</span>&ensp;И когато някои говореха за храма, че е украсен с хубави камъни и с посветени приноси, каза:</p>
<p><span class='l'>06</span>&ensp;Ще дойдат дни, когато от това, което гледате, няма да остане тук камък, който да не се срине.</p>
<p><span class='l'>07</span>&ensp;И Го попитаха: Учителю, а кога ще бъде това и какъв ще бъде белегът, когато предстои да стане това?</p>
<p><span class='l'>08</span>&ensp;А той каза: Внимавайте да не ви заблудят; защото мнозина ще дойдат в Мое име и ще казват: Аз съм Христос, и че времето е наближило. Да не тръгнете след тях.</p>
<p><span class='l'>09</span>&ensp;И когато чуете за войни и размирици, да не се уплашите; защото тези неща трябва първо да станат, но не е веднага краят.</p>
<p><span class='l'>10</span>&ensp;Тогава им каза: Народ ще се повдигне против народ и царство против царство;</p>
<p><span class='l'>11</span>&ensp;и ще има големи трусове и в разни места глад и мор; ще има и ужаси и големи знамения от небето.</p>
<p><span class='l'>12</span>&ensp;А преди да стане всичко това, ще сложат ръце на вас и ще ви изгонят, като ви предадат на синагоги и в тъмници, и ще ви извеждат пред царе и пред управители заради Моето име.</p>
<p><span class='l'>13</span>&ensp;Това ще ви служи за свидетелство.</p>
<p><span class='l'>14</span>&ensp;И така, решете в сърцата си да не обмисляте предварително какво да отговаряте,</p>
<p><span class='l'>15</span>&ensp;защото Аз ще ви дам така мъдро да отговорите, че всичките ви противници ще бъдат безсилни да ви противостоят или противоречат.</p>
<p><span class='l'>16</span>&ensp;И ще бъдете предадени даже и от родители и братя, от роднини и приятели; и ще умъртвят някои от вас.</p>
<p><span class='l'>17</span>&ensp;И ще бъдете мразени от всички поради Моето име.</p>
<p><span class='l'>18</span>&ensp;Но и косъм от главата ви няма да загине.</p>
<p><span class='l'>19</span>&ensp;Чрез твърдостта си ще спечелите душите си.</p>
<p><span class='l'>20</span>&ensp;А когато видите, че Йерусалим е заобиколен от войски, тогава знайте, че е наближило запустението му.</p>
<p><span class='l'>21</span>&ensp;Тогава онези, които са в Юдея, нека бягат в планините, и които са насред града, нека да излязат навън, а които са в околностите, да не влизат в него.</p>
<p><span class='l'>22</span>&ensp;Защото това са дни на възмездие, за да се изпълни всичко, което е писано.</p>
<p><span class='l'>23</span>&ensp;Горко на бременните и на кърмачките през онези дни! Защото ще има голямо бедствие в страната и гняв върху тези хора.</p>
<p><span class='l'>24</span>&ensp;Те ще паднат под острието на меча и ще бъдат откарани в плен между всички народи; и Йерусалим ще бъде тъпкан от народите, докато се изпълнят времената на езичниците.</p>
<p><span class='l'>25</span>&ensp;И ще станат знамения в слънцето, в луната и в звездите, а по земята бедствие на народите, които ще бъдат в недоумение поради бученето на морето и вълните.</p>
<p><span class='l'>26</span>&ensp;Човеците ще примират от страх и от очакване на онова, което ще постигне света, защото небесните сили ще се разклатят.</p>
<p><span class='l'>27</span>&ensp;И тогава ще видят Човешкия Син, идещ в облак със сила и голяма слава.</p>
<p><span class='l'>28</span>&ensp;А когато започне да става това, изправете се и повдигнете главите си, защото изкуплението ви наближава.</p>
<p><span class='l'>29</span>&ensp;И им каза притча: Погледнете смокинята и всички дървета.</p>
<p><span class='l'>30</span>&ensp;Когато вече покарат, вие, като видите това, сами знаете, че лятото вече е близо.</p>
<p><span class='l'>31</span>&ensp;Също така и вие, когато видите, че става това, да знаете, че е близо Божието царство.</p>
<p><span class='l'>32</span>&ensp;Истина ви казвам, че това поколение няма да премине, докато не се сбъдне всичко това.</p>
<p><span class='l'>33</span>&ensp;Небето и земята ще преминат, но Моите думи няма да преминат.</p>
<p><span class='l'>34</span>&ensp;Но внимавайте, да не натежат сърцата ви от преяждане, пиянство и житейски грижи и онзи ден да ви постигне внезапно като примка;</p>
<p><span class='l'>35</span>&ensp;защото така ще дойде върху всички, които живеят по цялата земя.</p>
<p><span class='l'>36</span>&ensp;Но бъдете бдителни във всяко време и се молете, за да успеете да избегнете всичко, което предстои да стане, и да застанете пред Човешкия Син.</p>
<p><span class='l'>37</span>&ensp;И всеки ден Той поучаваше в храма; а всяка нощ излизаше и нощуваше на хълма, наречен Елеонски.</p>
<p><span class='l'>38</span>&ensp;И целият народ идваше при Него рано сутрин да Го слуша.</p>


</span>

</div>
</div>
</body>
</html>
