<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4222.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4221.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4223.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 22</h1>


<p><span class='l'>01</span>&ensp;А наближаваше празникът на безквасните хлябове, който се нарича Пасха.</p>
<p><span class='l'>02</span>&ensp;И главните свещеници и книжниците обмисляха как да Го погубят, защото се бояха от народа.</p>
<p><span class='l'>03</span>&ensp;Тогава Сатана влезе в Юда, наречен Искариотски, който се числеше към дванадесетте;</p>
<p><span class='l'>04</span>&ensp;и той отиде и се наговори с главните свещеници и началниците на стражата как да им Го предаде.</p>
<p><span class='l'>05</span>&ensp;И те се зарадваха и се споразумяха да му дадат пари.</p>
<p><span class='l'>06</span>&ensp;А той се съгласи и търсеше сгоден случай да Го предаде, когато не се е събрало множество.</p>
<p><span class='l'>07</span>&ensp;И настана денят на безквасните хлябове, когато трябваше да жертват пасхалното агне.</p>
<p><span class='l'>08</span>&ensp;Исус изпрати Петър и Йоан и каза: Идете и ни пригответе, за да ядем Пасхата.</p>
<p><span class='l'>09</span>&ensp;А те Го попитаха: Къде искаш да приготвим?</p>
<p><span class='l'>10</span>&ensp;А той им каза: Ето, като влезете в града, ще ви срещне човек, който носи стомна с вода; идете след него в къщата, в която влезе,</p>
<p><span class='l'>11</span>&ensp;и кажете на стопанина на къщата: Учителят ти казва: Къде е гостната стая, в която ще ям Пасхата с учениците Си?</p>
<p><span class='l'>12</span>&ensp;И той ще ви посочи голяма горна стая, постлана; там пригответе.</p>
<p><span class='l'>13</span>&ensp;След като отидоха, намериха всичко, както им беше казал; и приготвиха Пасхата.</p>
<p><span class='l'>14</span>&ensp;И като дойде часът, Той седна на трапезата, и апостолите с Него.</p>
<p><span class='l'>15</span>&ensp;И им каза: Твърде много съм желал да ям тази Пасха с вас, преди да пострадам;</p>
<p><span class='l'>16</span>&ensp;защото ви казвам, че няма вече да я ям, докато това не се изпълни в Божието царство.</p>
<p><span class='l'>17</span>&ensp;И като взе чаша, благодари на Бога и каза: Вземете това и го разделете помежду си;</p>
<p><span class='l'>18</span>&ensp;защото ви казвам, че няма вече да пия от плода на лозата, докато не дойде Божието царство.</p>
<p><span class='l'>19</span>&ensp;И взе хляб и като благодари на Бога, разчупи го, даде им и каза: Това е Моето тяло, което се дава за вас; това правете за Мое възпоменание.</p>
<p><span class='l'>20</span>&ensp;Така взе и чашата след вечерята и каза: Тази чаша е новият завет в Моята кръв, която за вас се пролива.</p>
<p><span class='l'>21</span>&ensp;Но, ето, ръката на този, който Ме предава, е с Мене на трапезата.</p>
<p><span class='l'>22</span>&ensp;Защото Човешкият Син наистина отива, според както е било определено; но горко на този човек, който Го предава!</p>
<p><span class='l'>23</span>&ensp;И те започнаха да се питат помежду си кой ли от тях ще е този, който ще направи това.</p>
<p><span class='l'>24</span>&ensp;Стана още и препирня помежду им кой от тях да бъде смятан за по-голям.</p>
<p><span class='l'>25</span>&ensp;А той им каза: Царете на народите господаруват над тях и тези, които ги владеят, се наричат благодетели.</p>
<p><span class='l'>26</span>&ensp;Но вие недейте така; а по-големият между вас нека стане като по-малкия и който началства - като онзи, който слугува.</p>
<p><span class='l'>27</span>&ensp;Защото кой е по-голям: този, който седи на трапезата ли, или онзи, който слугува? Не е ли този, който седи на трапезата? Но Аз съм сред вас като онзи, който слугува.</p>
<p><span class='l'>28</span>&ensp;А вие сте онези, които устояхте с Мене в Моите изпитания.</p>
<p><span class='l'>29</span>&ensp;Затова както Моят Отец завещава царство на Мен, а Аз го завещавам на вас,</p>
<p><span class='l'>30</span>&ensp;да ядете и да пиете на трапезата Ми в Моето царство; и ще седнете на престола да съдите дванадесетте Израелеви племена.</p>
<p><span class='l'>31</span>&ensp;И Господ каза: Симоне, Симоне, ето, Сатана ви изиска всички, за да ви пресее като жито;</p>
<p><span class='l'>32</span>&ensp;но Аз се молих за тебе, да не отслабне твоята вяра; и ти, когато се обърнеш, утвърди братята си.</p>
<p><span class='l'>33</span>&ensp;Петър Му каза: Господи, готов съм да отида с Теб и в тъмница, и на смърт.</p>
<p><span class='l'>34</span>&ensp;А Той отговори: Казвам Ти, Петре, петелът няма да пропее днес, докато три пъти не си отрекъл, че Ме познаваш.</p>
<p><span class='l'>35</span>&ensp;И им каза: Когато ви пратих без кесия, без торба и без обувки, останахте ли лишени от нещо? А те отговориха: От нищо.</p>
<p><span class='l'>36</span>&ensp;И им каза: Но сега, който няма кесия, нека я вземе, така също и торба; и който няма кесия, нека продаде дрехата си и нека си купи меч;</p>
<p><span class='l'>37</span>&ensp;защото ви казвам, че трябва да се изпълни с Мен и това писание: И към беззаконници бе причислен, защото писаното за Мене наближава към своето изпълнение.</p>
<p><span class='l'>38</span>&ensp;А те казаха: Господи, ето, тук има два меча. А Той им каза: Достатъчни са.</p>
<p><span class='l'>39</span>&ensp;И излезе да отиде по обичая Си на Елеонския хълм; след Него отидоха и учениците.</p>
<p><span class='l'>40</span>&ensp;След като стигна на мястото, им каза: Молете се да не паднете в изкушение.</p>
<p><span class='l'>41</span>&ensp;И Той се отдалечи от тях колкото един хвърлей камък и като коленичи, молеше се, като казваше:</p>
<p><span class='l'>42</span>&ensp;Отче, ако желаеш, отмини Ме с тази чаша; обаче не Моята воля, а Твоята да бъде.</p>
<p><span class='l'>43</span>&ensp;И Му се яви ангел от небето и Го укрепяваше.</p>
<p><span class='l'>44</span>&ensp;И като беше във вътрешна борба, молеше се по-усърдно; и потта Му стана като големи капки кръв, които капеха на земята.</p>
<p><span class='l'>45</span>&ensp;И като стана от молитвата, дойде при учениците и ги намери заспали от скръб; и им каза:</p>
<p><span class='l'>46</span>&ensp;Защо спите? Станете и се молете, за да не паднете в изкушение.</p>
<p><span class='l'>47</span>&ensp;Докато още говореше, ето, зададе се тълпа; и този, който се наричаше Юда, един от дванадесетте, вървеше пред тях; и се приближи до Исус, за да Го целуне за поздрав.</p>
<p><span class='l'>48</span>&ensp;А Исус му каза: Юда, с целувка ли предаваш Човешкия Син?</p>
<p><span class='l'>49</span>&ensp;И тези, които бяха около Исус, като видяха какво щеше да стане, казаха: Господи, да ударим ли с меч?</p>
<p><span class='l'>50</span>&ensp;И един от тях удари слугата на първосвещеника и му отсече дясното ухо.</p>
<p><span class='l'>51</span>&ensp;А Исус проговори: Спрете, престанете! И се допря до ухото му и го изцели.</p>
<p><span class='l'>52</span>&ensp;А на дошлите против Него главни свещеници, началници на храмовата стража и на старейшините Исус каза: Като срещу разбойник ли сте излезли с мечове и сопи?</p>
<p><span class='l'>53</span>&ensp;Когато бях всеки ден с вас в храма, не вдигнахте ръка срещу Мене. Но сега е вашият час и на властта на тъмнината.</p>
<p><span class='l'>54</span>&ensp;И като Го хванаха, отведоха Го и Го доведоха в къщата на първосвещеника. А Петър ги следваше отдалеч.</p>
<p><span class='l'>55</span>&ensp;И когато бяха запалили огън насред двора и бяха насядали около него, то и Петър седна между тях.</p>
<p><span class='l'>56</span>&ensp;А една слугиня, като го видя седнал до огъня, вгледа се в него и каза: И този беше с Него.</p>
<p><span class='l'>57</span>&ensp;А той се отрече и каза: Жено, не Го познавам.</p>
<p><span class='l'>58</span>&ensp;След малко друг го видя и каза: И ти си от тях. Но Петър отговори: Човече, не съм.</p>
<p><span class='l'>59</span>&ensp;И като се мина около един час, друг някой взе да настоява и казваше: Наистина, и той беше с Него, защото е галилеянин.</p>
<p><span class='l'>60</span>&ensp;А Петър каза: Човече, не знам за какво говориш. И на часа, докато още изричаше тези думи, един петел пропя.</p>
<p><span class='l'>61</span>&ensp;И Господ се обърна и погледна Петър. И Петър си спомни думите на Господа, как му беше казал: Преди да пропее петелът днес, ти три пъти ще се отречеш от Мен.</p>
<p><span class='l'>62</span>&ensp;И излезе вън и плака горко.</p>
<p><span class='l'>63</span>&ensp;А мъжете, които държаха Исус, се подиграваха с Него и Го биеха,</p>
<p><span class='l'>64</span>&ensp;и като Го закриваха, удряха Го по лицето и Го питаха: Познай кой Те удари?</p>
<p><span class='l'>65</span>&ensp;И много други хули изговориха против Него.</p>
<p><span class='l'>66</span>&ensp;След като се разсъмна, събраха се старейшините на народа, главни свещеници и книжници и Го заведоха в своя Синедрион, и Му казаха:</p>
<p><span class='l'>67</span>&ensp;Ако Ти си Христос, кажи ни. А Той отговори: Ако ви кажа, няма да повярвате;</p>
<p><span class='l'>68</span>&ensp;и ако ви задам въпрос, няма да отговорите.</p>
<p><span class='l'>69</span>&ensp;Но отсега нататък Човешкият Син ще седи отдясно на Божията сила.</p>
<p><span class='l'>70</span>&ensp;И те всички казаха: Тогава Ти Божият Син ли си? А Той им отвърна: Вие право казвате; защото Аз съм.</p>
<p><span class='l'>71</span>&ensp;А те попитаха: Каква нужда имаме вече от свидетелство? Защото ние сами чухме от устата Му богохулството.</p>


</span>

</div>
</div>
</body>
</html>
