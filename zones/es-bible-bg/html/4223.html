<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4223.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4222.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4224.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 23</h1>


<p><span class='l'>01</span>&ensp;Тогава цялото тяхно множество се вдигна и Го заведе при Пилат.</p>
<p><span class='l'>02</span>&ensp;И започнаха да Го обвиняват със следните думи: Установихме, че Този развращава народа ни, забранява да се дава данък на Цезаря и казва за Себе Си, че е Христос, Цар.</p>
<p><span class='l'>03</span>&ensp;А Пилат Го попита: Ти ли си Юдейският Цар? А Той му отговори: Ти право казваш.</p>
<p><span class='l'>04</span>&ensp;И Пилат каза на главните свещеници и на народа: Аз не намирам никаква вина у Този човек.</p>
<p><span class='l'>05</span>&ensp;А те по-настойчиво казваха: Той вълнува народа, понеже поучава по цяла Юдея, като е почнал от Галилея и е стигнал дотук.</p>
<p><span class='l'>06</span>&ensp;А Пилат, като чу това, попита дали човекът е галилеянин.</p>
<p><span class='l'>07</span>&ensp;И като узна, че е от областта на Ирод, изпрати Го до Ирод, който през тези дни беше в Йерусалим.</p>
<p><span class='l'>08</span>&ensp;А Ирод, като видя Исус, много се зарадва, защото отдавна желаеше да Го види, понеже беше слушал за Него; и се надяваше да види някое знамение от Него.</p>
<p><span class='l'>09</span>&ensp;И Му задаваше много въпроси; но Той не му отговори нищо.</p>
<p><span class='l'>10</span>&ensp;А главните свещеници и книжниците стояха и яростно Го обвиняваха.</p>
<p><span class='l'>11</span>&ensp;Но Ирод с войниците си, като се отнесе към Него с презрение и Го подигра, облече Го във великолепна дреха и Го изпрати обратно при Пилат.</p>
<p><span class='l'>12</span>&ensp;В същия ден Ирод и Пилат се сприятелиха помежду си; защото преди това враждуваха един против друг.</p>
<p><span class='l'>13</span>&ensp;Тогава Пилат свика главните свещеници, началниците и народа и им каза:</p>
<p><span class='l'>14</span>&ensp;Доведохте ми Този като човек, който развращава народа; но, ето, аз Го разпитах пред вас и не намерих в Него никаква вина относно това, за което Го обвинявате.</p>
<p><span class='l'>15</span>&ensp;Нито пък Ирод е намерил, защото Го е изпратил обратно до нас; така че Той не е направил нищо, което заслужава смъртно наказание.</p>
<p><span class='l'>16</span>&ensp;Затова, като Го накажа, ще Го пусна.</p>
<p><span class='l'>17</span>&ensp;А той се задължаваше да им пуска на всеки празник по един затворник.</p>
<p><span class='l'>18</span>&ensp;Но те всички изкрещяха в един глас: Премахни Този и ни пусни Варава.</p>
<p><span class='l'>19</span>&ensp;Който за някаква размирица, станала в града, и за убийство бе хвърлен в тъмница.</p>
<p><span class='l'>20</span>&ensp;И Пилат отново им говори с висок глас, защото желаеше да пусне Исус.</p>
<p><span class='l'>21</span>&ensp;А те крещяха: Разпъни Го! Разпъни Го!</p>
<p><span class='l'>22</span>&ensp;А той трети път им каза: Че какво зло е сторил Той? Аз не намирам в Него нищо, за което да заслужава смърт; затова, като Го накажа, ще Го пусна.</p>
<p><span class='l'>23</span>&ensp;Но те настояваха със силни гласове да бъде разпънат; и техните гласове надделяха.</p>
<p><span class='l'>24</span>&ensp;И Пилат реши да изпълни искането им:</p>
<p><span class='l'>25</span>&ensp;пусна онзи, когото искаха, който беше хвърлен в тъмница за размирица и убийство; а Исус предаде на смърт според волята им.</p>
<p><span class='l'>26</span>&ensp;И когато Го поведоха, хванаха някого си Симон, киринеец, който се връщаше от нива, и сложиха на него кръста, за да го носи след Исус.</p>
<p><span class='l'>27</span>&ensp;И след Него вървеше голямо множество народ и жени, които плачеха за Него.</p>
<p><span class='l'>28</span>&ensp;А Исус се обърна към тях и каза: Дъщери йерусалимски, недейте плака за Мене, но плачете за себе си и за децата си;</p>
<p><span class='l'>29</span>&ensp;защото, ето, идат дни, когато ще кажат: Блажени безплодните и утробите, които не са раждали, и гърдите, които не са кърмили.</p>
<p><span class='l'>30</span>&ensp;Тогава ще започнат да казват на планините: Паднете върху нас!, и на хълмовете: Покрийте ни!</p>
<p><span class='l'>31</span>&ensp;Защото ако правят това със суровото дърво, какво ще правят със сухото?</p>
<p><span class='l'>32</span>&ensp;И с Него караха и други двама, които бяха злодеи, за да ги убият.</p>
<p><span class='l'>33</span>&ensp;И когато стигнаха на мястото, наречено Лобно, там разпънаха Него и злодеите - единия отдясно, а другия - отляво на Него.</p>
<p><span class='l'>34</span>&ensp;А Исус каза: Отче, прости им, защото не знаят какво правят. И като разделиха дрехите Му, хвърлиха жребий за тях.</p>
<p><span class='l'>35</span>&ensp;И хората стояха и гледаха. Още и началниците Го ругаеха, като казваха: Други е избавил; нека избави Себе Си, ако Той е Христос, Божият Избраник.</p>
<p><span class='l'>36</span>&ensp;Също и войниците Му се подиграваха, като се приближаваха и Му поднасяха оцет, и казваха:</p>
<p><span class='l'>37</span>&ensp;Ако си Юдейският Цар, избави Себе Си.</p>
<p><span class='l'>38</span>&ensp;А над Него имаше и надпис: Този е Юдейският Цар.</p>
<p><span class='l'>39</span>&ensp;И един от увисналите злодеи Го хулеше, като казваше: Нали Ти си Христос? Избави Себе Си и нас!</p>
<p><span class='l'>40</span>&ensp;А другият в отговор го смъмра: Дори от Бога ли не се боиш, ти, който си със същата присъда?</p>
<p><span class='l'>41</span>&ensp;А ние справедливо сме осъдени, защото получаваме заслуженото за това, което сме сторили; а Този не е сторил нищо лошо.</p>
<p><span class='l'>42</span>&ensp;И каза: Господи Исусе, спомни си за мене, когато дойдеш в Царството Си.</p>
<p><span class='l'>43</span>&ensp;А Исус му отговори: Истина ти казвам днес ще бъдеш с Мене в рая.</p>
<p><span class='l'>44</span>&ensp;А беше вече около шестия час и тъмнина покриваше цялата земя до деветия час,</p>
<p><span class='l'>45</span>&ensp;като слънцето потъмня; и завесата на храма се раздра през средата.</p>
<p><span class='l'>46</span>&ensp;И Исус извика със силен глас и каза: Отче, в Твоите ръце предавам духа Си. И като каза това, издъхна.</p>
<p><span class='l'>47</span>&ensp;И стотникът, като видя станалото, прослави Бога, като каза: Наистина, този Човек беше праведен.</p>
<p><span class='l'>48</span>&ensp;А всички множества, които бяха дошли на това зрелище, като виждаха какво стана, се връщаха, като се удряха в гърди.</p>
<p><span class='l'>49</span>&ensp;А всички Негови познати и жените, които Го следваха от Галилея, стояха надалеч и гледаха това.</p>
<p><span class='l'>50</span>&ensp;Имаше един човек на име Йосиф, който беше съветник, човек добър и праведен,</p>
<p><span class='l'>51</span>&ensp;който не се беше съгласил с намерението и делото им. Той беше от юдейския град Ариматея, човек, който очакваше Божието царство.</p>
<p><span class='l'>52</span>&ensp;Той отиде при Пилат и поиска тялото на Исус.</p>
<p><span class='l'>53</span>&ensp;И като го свали, обви го с плащеница и го положи в гроб, изсечен в скала, където никой не беше още полаган.</p>
<p><span class='l'>54</span>&ensp;И това беше денят на Приготовлението и съботата настъпваше.</p>
<p><span class='l'>55</span>&ensp;А жените, които бяха дошли с Него от Галилея, вървяха отзад и видяха гроба и как беше положено тялото Му.</p>
<p><span class='l'>56</span>&ensp;И като се върнаха, приготвиха аромати и миро; и в съботата си почиваха според заповедта в Моисеевия закон.</p>


</span>

</div>
</div>
</body>
</html>
