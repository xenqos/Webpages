<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4224.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4223.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4301.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 24</h1>


<p><span class='l'>01</span>&ensp;А в първия ден на седмицата, сутринта рано, жените дойдоха на гроба, като носеха аромати, които бяха приготвили.</p>
<p><span class='l'>02</span>&ensp;И намериха камъка отвален от гроба.</p>
<p><span class='l'>03</span>&ensp;И като влязоха, не намериха тялото на Господ Исус.</p>
<p><span class='l'>04</span>&ensp;А докато бяха в недоумение за това, ето, пред тях застанаха двама мъже с ослепително облекло.</p>
<p><span class='l'>05</span>&ensp;И обзети от страх, те наведоха лица към земята; а мъжете им казаха: Защо търсите Живия между мъртвите?</p>
<p><span class='l'>06</span>&ensp;Няма Го тук, но възкръсна. Спомнете си какво ви говореше, когато беше още в Галилея,</p>
<p><span class='l'>07</span>&ensp;като казваше, че Човешкият Син трябва да бъде предаден на грешни човеци, да бъде разпънат и на третия ден да възкръсне.</p>
<p><span class='l'>08</span>&ensp;И си спомниха думите Му.</p>
<p><span class='l'>09</span>&ensp;И като се върнаха от гроба, известиха всичко това на единадесетте и на всички други.</p>
<p><span class='l'>10</span>&ensp;А това бяха Мария Магдалена, Йоанна и Мария, майката на Яков, и другите жени с тях, които казаха тези неща на апостолите.</p>
<p><span class='l'>11</span>&ensp;А тези думи им се видяха като празни приказки и не им повярваха.</p>
<p><span class='l'>12</span>&ensp;А Петър стана и изтича на гроба, и като надникна, видя саваните, положени отделно; и отиде у дома си, като се чудеше за станалото.</p>
<p><span class='l'>13</span>&ensp;И, ето, в същия ден двама от тях отиваха в едно село на име Емаус, отдалечено на шестдесет стадия от Йерусалим.</p>
<p><span class='l'>14</span>&ensp;И те разговаряха помежду си за всичко онова, което беше станало.</p>
<p><span class='l'>15</span>&ensp;И докато разговаряха и разискваха, сам Исус се приближи и вървеше с тях;</p>
<p><span class='l'>16</span>&ensp;но силата на очите им бе отслабена, за да не Го познаят.</p>
<p><span class='l'>17</span>&ensp;Той им каза: Какви са тези думи, които разменяте помежду си по пътя? И те се спряха натъжени.</p>
<p><span class='l'>18</span>&ensp;И един от тях, на име Клеопа, Му отговори: Нима само Ти ли си пришълец в Йерусалим и не си узнал това, което стана там тези дни?</p>
<p><span class='l'>19</span>&ensp;И ги попита: Кое? А те му отговориха: Станалото с Исус Назарянина, Който беше пророк, силен в дело и слово пред Бога и пред целия народ;</p>
<p><span class='l'>20</span>&ensp;и как нашите главни свещеници и началници Го предадоха да бъде осъден на смърт и Го разпънаха.</p>
<p><span class='l'>21</span>&ensp;А ние се надявахме, че Той е Онзи, Който ще избави Израел. И освен всичко това вече е трети ден, откакто стана това.</p>
<p><span class='l'>22</span>&ensp;При това и някои от жените измежду нас ни смаяха, като отишли рано сутринта на гроба</p>
<p><span class='l'>23</span>&ensp;и не намерили тялото Му, дойдоха и казаха, че видели и видение на ангели, които казали, че Той бил жив.</p>
<p><span class='l'>24</span>&ensp;И някои от онези, които бяха с нас, отидоха на гроба и намериха всичко така, както казаха жените; а Него не видели.</p>
<p><span class='l'>25</span>&ensp;И Той им каза: О, неразумни и мудни по сърце, да вярвате във всичко, което са говорили пророците!</p>
<p><span class='l'>26</span>&ensp;Не трябваше ли Христос да пострада така и да влезе в Своята слава?</p>
<p><span class='l'>27</span>&ensp;И като почна от Моисей и от всички пророци, им тълкуваше писаното за Него във всичките Писания.</p>
<p><span class='l'>28</span>&ensp;И приближиха селото, в което отиваха; а Той се държеше, като че отива по-надалеч.</p>
<p><span class='l'>29</span>&ensp;Но те Го задържаха и казаха: Остани с нас, защото е привечер и денят вече е превалил. И Той влезе да остане с тях.</p>
<p><span class='l'>30</span>&ensp;И когато седна с тях на трапезата, взе хляба и благослови, разчупи и им го подаде.</p>
<p><span class='l'>31</span>&ensp;Тогава очите им се отвориха и те Го познаха; а Той стана невидим за тях.</p>
<p><span class='l'>32</span>&ensp;И разискваха помежду си: Не гореше ли в нас сърцето ни, когато ни говореше по пътя и когато ни тълкуваше Писанията?</p>
<p><span class='l'>33</span>&ensp;И в същия час станаха и се върнаха в Йерусалим, където намериха събрани единадесетте и тези, които бяха с тях,</p>
<p><span class='l'>34</span>&ensp;които казаха: Господ наистина възкръснал и се явил на Симон.</p>
<p><span class='l'>35</span>&ensp;Те пък разказаха за станалото по пътя и как Го познаха, когато разчупваше хляба.</p>
<p><span class='l'>36</span>&ensp;И когато говореха за това, сам Исус застана между тях и им каза: Мир вам!</p>
<p><span class='l'>37</span>&ensp;А те се стреснаха и се уплашиха, като мислеха, че виждат дух.</p>
<p><span class='l'>38</span>&ensp;И Той им каза: Защо се смущавате и защо се пораждат такива мисли в сърцата ви?</p>
<p><span class='l'>39</span>&ensp;Погледнете ръцете Ми и нозете Ми - Аз съм същият; пипнете Ме и вижте, защото дух няма плът и кости, както виждате, че Аз имам.</p>
<p><span class='l'>40</span>&ensp;И като каза това, им показа ръцете и нозете Си.</p>
<p><span class='l'>41</span>&ensp;Но понеже те от радост още не вярваха и се чудеха, Той каза: Имате ли тук нещо за ядене?</p>
<p><span class='l'>42</span>&ensp;И Му дадоха парче печена риба и меден сок.</p>
<p><span class='l'>43</span>&ensp;И взе и яде пред тях.</p>
<p><span class='l'>44</span>&ensp;Исус им каза: Тези са думите, които ви говорих, когато бях още с вас, че трябва да се изпълни всичко, което е писано за Мене в Моисеевия закон, в пророците и в псалмите.</p>
<p><span class='l'>45</span>&ensp;Тогава им отвори ума, за да разберат Писанията.</p>
<p><span class='l'>46</span>&ensp;И им каза: Така е писано, че Христос трябва да пострада и да възкръсне от мъртвите на третия ден,</p>
<p><span class='l'>47</span>&ensp;и че трябва да се проповядва в Негово име покаяние и прощение на греховете между всички народи, като се започне от Йерусалим.</p>
<p><span class='l'>48</span>&ensp;Вие сте свидетели за това.</p>
<p><span class='l'>49</span>&ensp;И, ето, Аз изпращам върху вас обещанието на Моя Отец; а вие стойте в града Йерусалим, докато се облечете със сила отгоре.</p>
<p><span class='l'>50</span>&ensp;И ги заведе до едно място срещу Витания; и вдигна ръцете Си да ги благослови.</p>
<p><span class='l'>51</span>&ensp;И като ги благославяше, отдели се от тях и се възнесе на небето.</p>
<p><span class='l'>52</span>&ensp;А те Му се поклониха и се върнаха в Йерусалим с голяма радост;</p>
<p><span class='l'>53</span>&ensp;и прекарваха постоянно в храма, като хвалеха и благославяха Бога.</p></p>


</span>

</div>
</div>
</body>
</html>
