<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4301.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4224.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4302.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Йоан 01</h1>


<p><span class='l'>01</span>&ensp;В начало беше Словото; и Словото беше у Бога; и Словото беше Бог.</p>
<p><span class='l'>02</span>&ensp;То в начало беше у Бога.</p>
<p><span class='l'>03</span>&ensp;Всичко това стана чрез Него; и без Него не е станало нищо от това, което е станало.</p>
<p><span class='l'>04</span>&ensp;В Него беше животът и животът беше светлина на човеците.</p>
<p><span class='l'>05</span>&ensp;И светлината свети в тъмнината; а тъмнината не я обхвана.</p>
<p><span class='l'>06</span>&ensp;Яви се човек, изпратен от Бога, на име Йоан.</p>
<p><span class='l'>07</span>&ensp;Той дойде за свидетелство, да свидетелства за Светлината, за да повярват всички чрез него.</p>
<p><span class='l'>08</span>&ensp;Той не беше светлината, но дойде да свидетелства за Светлината.</p>
<p><span class='l'>09</span>&ensp;Истинската Светлина, която осветява всеки човек, идваше на света.</p>
<p><span class='l'>10</span>&ensp;Той беше в света; и светът чрез Него стана; но светът не Го позна.</p>
<p><span class='l'>11</span>&ensp;При Своите Си дойде, но Своите Му не Го приеха.</p>
<p><span class='l'>12</span>&ensp;А на онези, които Го приеха, даде право да станат Божии чеда, т. е. на тези, които вярват в Неговото име;</p>
<p><span class='l'>13</span>&ensp;които се родиха не от кръв, нито от плътско пожелание, нито от мъжко пожелание, но от Бога.</p>
<p><span class='l'>14</span>&ensp;И Словото стана плът и живя между нас; и видяхме славата Му, слава като на Единородния от Отца, пълно с благодат и истина.</p>
<p><span class='l'>15</span>&ensp;Йоан свидетелства за Него и казваше със силен глас: Ето Този, за Когото говорих: Този, Който идва след мене, стана по-горен от мене, понеже е бил преди мене.</p>
<p><span class='l'>16</span>&ensp;Защото ние всички приехме от Неговата пълнота и благодат върху благодат;</p>
<p><span class='l'>17</span>&ensp;понеже законът беше даден чрез Моисей, а благодатта и истината дойдоха чрез Исус Христос.</p>
<p><span class='l'>18</span>&ensp;Никой никога не е видял Бога; Единородният Син, Който е в лоното на Отца, Той Го изяви.</p>
<p><span class='l'>19</span>&ensp;И това е свидетелството, което Йоан даде, когато юдеите пратиха до него свещеници и левити от Йерусалим да го попитат: Ти кой си?</p>
<p><span class='l'>20</span>&ensp;Той изповяда и не отрече, а изповяда: Не съм аз Христос.</p>
<p><span class='l'>21</span>&ensp;И го попитаха: Тогава кой си ти? Илия ли си? Той каза: Не съм. Пророкът ли си? И отговори: Не съм.</p>
<p><span class='l'>22</span>&ensp;Тогава му казаха: Кой си, за да дадем отговор на онези, които са ни пратили. Какво казваш за себе си?</p>
<p><span class='l'>23</span>&ensp;Той каза: Аз съм „глас на един, който вика в пустинята:<br>Прав направете пътя за Господа“, както каза пророк Исая.</p>
<p><span class='l'>24</span>&ensp;А изпратените бяха от фарисеите.</p>
<p><span class='l'>25</span>&ensp;И го попитаха: А защо кръщаваш, ако не си Христос, нито Илия, нито Пророкът?</p>
<p><span class='l'>26</span>&ensp;Йоан им отговори: Аз кръщавам с вода. Но сред вас стои Един, Когото вие не познавате.</p>
<p><span class='l'>27</span>&ensp;Този, Който идва след мене, Който беше преди мене, на Когото аз не съм достоен да развържа ремъка на сандалите Му.</p>
<p><span class='l'>28</span>&ensp;Това стана във Витания отвъд Йордан, където Йоан кръщаваше.</p>
<p><span class='l'>29</span>&ensp;На следващия ден Йоан видя Исус, че идва към него, и каза: Ето Божия Агнец, Който поема греха на света!</p>
<p><span class='l'>30</span>&ensp;Този е, за Когото казах: След мен идва Човек, Който стана по-горен от мене, защото е бил преди мен.</p>
<p><span class='l'>31</span>&ensp;И аз не Го познавах; но дойдох и кръщавам с вода, за да бъде Той изявен на Израел.</p>
<p><span class='l'>32</span>&ensp;И Йоан свидетелства, като каза: Видях Духът да слиза като гълъб от небето и да почива върху Него.</p>
<p><span class='l'>33</span>&ensp;И аз не Го познавах; но Онзи, Който ме прати да кръщавам с вода, Той ми каза: Онзи, над Когото видиш да слиза Духът и да почива върху Него, Той е, Който кръщава със Святия Дух.</p>
<p><span class='l'>34</span>&ensp;И видях и свидетелствам, че Този е Божият Син.</p>
<p><span class='l'>35</span>&ensp;На следващия ден Йоан пак стоеше с двама от учениците си.</p>
<p><span class='l'>36</span>&ensp;И като видя Исус, когато минаваше, каза: Ето Божия Агнец!</p>
<p><span class='l'>37</span>&ensp;И двамата ученици го чуха да говори така и отидоха след Исус.</p>
<p><span class='l'>38</span>&ensp;А Исус, като се обърна и видя, че идват след Него, ги попита: Какво търсите? А те Му казаха: Равви (което значи Учителю), къде живееш?</p>
<p><span class='l'>39</span>&ensp;Каза им: Елате и ще видите. И така, дойдоха и видяха къде живее, и този ден останаха при Него. Беше около десетия час.</p>
<p><span class='l'>40</span>&ensp;Единият от двамата, които чуха от Йоан за Него и Го последваха, беше Андрей, брат на Симон Петър.</p>
<p><span class='l'>41</span>&ensp;Той първо намери своя брат Симон и му каза: Намерихме Месия (което значи Христос).</p>
<p><span class='l'>42</span>&ensp;Като го заведе при Исус, Той се вгледа в него и каза: Ти си Симон, син на Йона; ти ще се наричаш Кифа (което значи Петър).</p>
<p><span class='l'>43</span>&ensp;На другия ден Исус реши да отиде в Галилея; и намери Филип и му каза: Ела след Мен.</p>
<p><span class='l'>44</span>&ensp;А Филип беше от Витсаида, от града на Андрей и Петър.</p>
<p><span class='l'>45</span>&ensp;Филип намери Натанаил и му каза: Намерихме Онзи, за Когото писа Моисей в закона и за Когото писаха пророците, Исус, Йосифовия син, Който е от Назарет.</p>
<p><span class='l'>46</span>&ensp;Натанаил му каза: От Назарет може ли да произлезе нещо добро? Филип му отвърна: Ела и виж.</p>
<p><span class='l'>47</span>&ensp;Исус видя Натанаил да идва към Него и каза за него: Ето истински израелтянин, у когото няма лукавство.</p>
<p><span class='l'>48</span>&ensp;Натанаил Го попита: Откъде ме познаваш? Исус му отговори: Преди да те повика Филип, те видях, когато беше под смокинята.</p>
<p><span class='l'>49</span>&ensp;Натанаил му каза: Учителю, Ти си Божият Син, Ти си Израелевият Цар.</p>
<p><span class='l'>50</span>&ensp;Исус му отговори: Понеже ти казах: Видях те под смокинята, затова ли вярваш? Повече от това ще видиш.</p>
<p><span class='l'>51</span>&ensp;И му каза: Истина, истина ви казвам: Отсега ще виждате небето отворено и Божиите ангели да се възкачват и слизат над Човешкия Син.</p>


</span>

</div>
</div>
</body>
</html>
