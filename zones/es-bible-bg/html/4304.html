<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4304.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4303.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4305.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Йоан 04</h1>


<p><span class='l'>01</span>&ensp;А когато Господ узна какво са дочули фарисеите за Него, именно, че Исус придобивал и кръщавал повече ученици от Йоан,</p>
<p><span class='l'>02</span>&ensp;не че сам Исус кръщаваше, а учениците Му,</p>
<p><span class='l'>03</span>&ensp;напусна Юдея и пак отиде към Галилея.</p>
<p><span class='l'>04</span>&ensp;И трябваше да мине през Самария.</p>
<p><span class='l'>05</span>&ensp;И така, дойде в един самарийски град, наречен Сихар, близо до землището, което Яков даде на сина си Йосиф.</p>
<p><span class='l'>06</span>&ensp;Там беше Якововият кладенец. И така, Исус, уморен от пътуване, седеше така на кладенеца. Беше около шестия час.</p>
<p><span class='l'>07</span>&ensp;Дойде една самарянка да си извади вода. Исус й каза: Дай Ми да пия.</p>
<p><span class='l'>08</span>&ensp;Защото учениците Му бяха отишли в града да купят храна.</p>
<p><span class='l'>09</span>&ensp;Тогава самарянката Му каза: Как Ти, Който си юдеин, искаш вода от мене, която съм самарянка? Защото юдеите не общуват със самаряните.</p>
<p><span class='l'>10</span>&ensp;Исус й отговори: Ако беше знаела Божия дар и Кой е Онзи, Който ти казва: Дай Ми да пия, ти би поискала от Него и Той би ти дал жива вода!</p>
<p><span class='l'>11</span>&ensp;Жената Му каза: Господине, нямаш с какво да загребеш вода, а и кладенецът е дълбок; тогава откъде имаш живата вода?</p>
<p><span class='l'>12</span>&ensp;Нима си по-велик от баща ни Яков, който ни е дал кладенеца и сам той е пил от него, и синовете му, и добитъкът му?</p>
<p><span class='l'>13</span>&ensp;Исус й отговори: Всеки, който пие от тази вода, пак ще ожаднее;</p>
<p><span class='l'>14</span>&ensp;а който пие от водата, която Аз ще му дам, няма да ожаднее довека; но водата, която ще му дам, ще стане в него извор на вода, която извира за вечен живот.</p>
<p><span class='l'>15</span>&ensp;Жената Му каза: Господине, дай ми тази вода, за да не ожаднявам, нито да извървявам толкова път дотук, за да изваждам.</p>
<p><span class='l'>16</span>&ensp;Исус й каза: Иди, повикай мъжа си и ела тук.</p>
<p><span class='l'>17</span>&ensp;Жената Му отговори: Нямам мъж. Исус й каза: Право каза, че нямаш мъж;</p>
<p><span class='l'>18</span>&ensp;защото петима мъже си имала, и този, когото сега имаш, не ти е мъж. Това, което казваш, е вярно.</p>
<p><span class='l'>19</span>&ensp;Жената Му каза: Господине, виждам, че Ти си пророк.</p>
<p><span class='l'>20</span>&ensp;Нашите бащи на този хълм са се покланяли; а вие казвате, че в Йерусалим е мястото, където трябва да се покланяме.</p>
<p><span class='l'>21</span>&ensp;Исус й каза: Жено, вярвай Ми, че идва час, когато нито на този хълм, нито в Йерусалим ще се покланяте на Отца.</p>
<p><span class='l'>22</span>&ensp;Вие се покланяте на онова, което не знаете; ние се покланяме на онова, което знаем; защото спасението е от юдеите.</p>
<p><span class='l'>23</span>&ensp;Но иде час, и сега е, когато истинските поклонници ще се покланят на Отца с дух и истина; защото такива иска Отец да бъдат поклонниците Му.</p>
<p><span class='l'>24</span>&ensp;Бог е Дух; и онези, които Му се покланят, с дух и истина трябва да се покланят.</p>
<p><span class='l'>25</span>&ensp;Жената Му каза: Зная, че ще дойде Месия, Който се нарича Христос; Той, когато дойде, ще ни изяви всичко.</p>
<p><span class='l'>26</span>&ensp;Исус й каза: Аз, Който говоря с тебе, съм Месията.</p>
<p><span class='l'>27</span>&ensp;В това време дойдоха учениците Му и се учудиха, че разговаря с жена; но никой не попита: Какво търсиш?, или: Защо разговаряш с нея?</p>
<p><span class='l'>28</span>&ensp;Тогава жената остави стомната си, отиде в града и каза на хората:</p>
<p><span class='l'>29</span>&ensp;Елате да видите един Човек, Който ми каза всичко, което съм направила. Да не би Той да е Христос?</p>
<p><span class='l'>30</span>&ensp;Те излязоха от града и отиваха при Него.</p>
<p><span class='l'>31</span>&ensp;В това време учениците молеха Исус: Учителю, яж.</p>
<p><span class='l'>32</span>&ensp;А Той им каза: Аз имам храна да ям, за която вие не знаете.</p>
<p><span class='l'>33</span>&ensp;Затова учениците казаха помежду си: Да не би някой да Му е донесъл нещо за ядене?</p>
<p><span class='l'>34</span>&ensp;Исус им каза: Моята храна е да изпълня волята на Онзи, Който Ме е пратил, и да довърша Неговото дело.</p>
<p><span class='l'>35</span>&ensp;Не казвате ли: Още четири месеца и жътвата ще дойде? Ето, казвам ви, погледнете и вижте, че нивите са вече бели за жътва.</p>
<p><span class='l'>36</span>&ensp;Който жъне, получава заплата и събира плод за вечен живот, за да се радват заедно и който сее, и който жъне.</p>
<p><span class='l'>37</span>&ensp;Защото в това отношение вярна е пословицата, че един сее, а друг жъне.</p>
<p><span class='l'>38</span>&ensp;Аз ви пратих да жънете това, за което не сте се трудили; други се трудиха, а вие влязохте в наследството на техния труд.</p>
<p><span class='l'>39</span>&ensp;И много самаряни от този град повярваха в Него поради думите на жената, която свидетелстваше: Той ми каза всичко, което съм правила.</p>
<p><span class='l'>40</span>&ensp;И така, когато самаряните дойдоха при Него, Го помолиха да остане при тях; и Той остана там два дни.</p>
<p><span class='l'>41</span>&ensp;И още мнозина повярваха поради Неговото учение;</p>
<p><span class='l'>42</span>&ensp;и на жената казаха: Ние вече вярваме не заради това, което ти ни каза, понеже сами чухме и знаем, че Той е наистина Спасителят на света.</p>
<p><span class='l'>43</span>&ensp;След два дни Той си тръгна оттам и отиде в Галилея.</p>
<p><span class='l'>44</span>&ensp;Защото сам Исус заяви, че пророк не е почитан в родината си.</p>
<p><span class='l'>45</span>&ensp;И така, когато дойде в Галилея, галилеяните Го приеха, след като бяха видели всичко, което извърши в Йерусалим на празника; защото и те бяха отишли на празника.</p>
<p><span class='l'>46</span>&ensp;И така, Исус пак дойде в Кана Галилейска, където беше превърнал водата във вино. И имаше един царски чиновник, чийто син беше болен в Капернаум.</p>
<p><span class='l'>47</span>&ensp;Той, като чу, че Исус е дошъл от Юдея в Галилея, отиде при Него и Го помоли да слезе и да изцели сина му, защото беше на умиране.</p>
<p><span class='l'>48</span>&ensp;Тогава Исус му каза: Ако не видите знамения и чудеса, никак няма да повярвате.</p>
<p><span class='l'>49</span>&ensp;Царският чиновник Му каза: Господине, слез, докато не е умряло детенцето ми.</p>
<p><span class='l'>50</span>&ensp;Исус му каза: Иди си; синът ти е жив. Човекът повярва на думите, които му каза Исус, и си отиде.</p>
<p><span class='l'>51</span>&ensp;И когато той вече слизаше към дома си, слугите му го посрещнаха и казаха, че синът му е жив.</p>
<p><span class='l'>52</span>&ensp;А той ги попита за часа, когато му стана по-леко. Те му казаха: В седмия час треската го остави.</p>
<p><span class='l'>53</span>&ensp;И така бащата разбра, че това е станало в същия час, когато Исус му каза: Синът ти е жив. И повярва той и целият му дом.</p>
<p><span class='l'>54</span>&ensp;Това второ знамение извърши Исус, когато отново дойде от Юдея в Галилея.</p>


</span>

</div>
</div>
</body>
</html>
