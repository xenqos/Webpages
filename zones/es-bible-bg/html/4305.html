<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4305.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4304.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4306.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Йоан 05</h1>


<p><span class='l'>01</span>&ensp;След това имаше юдейски празник и Исус отиде в Йерусалим.</p>
<p><span class='l'>02</span>&ensp;А в Йерусалим, близо до овчата порта, се намира къпалня, наречена по еврейски Витесда, която има пет преддверия.</p>
<p><span class='l'>03</span>&ensp;В тях лежаха множество болни, слепи, куци и парализирани, които чакаха да се раздвижи водата.</p>
<p><span class='l'>04</span>&ensp;Защото от време на време ангел слизаше в къпалнята и размътваше водата; а който пръв влизаше след раздвижването на водата, оздравяваше, от каквато болест и да беше болен.</p>
<p><span class='l'>05</span>&ensp;И там имаше един човек, болен от тридесет и осем години.</p>
<p><span class='l'>06</span>&ensp;Исус, като го видя да лежи и узна, че от дълго време вече боледувал, му каза: Искаш ли да оздравееш?</p>
<p><span class='l'>07</span>&ensp;Болният Му отговори: Господине, нямам човек да ме спусне в къпалнята, когато се раздвижи водата, но докато дойда аз, друг слиза преди мен.</p>
<p><span class='l'>08</span>&ensp;Исус му каза: Стани, вдигни постелката си и ходи.</p>
<p><span class='l'>09</span>&ensp;И човекът веднага оздравя, вдигна постелката си и започна да ходи. А този ден беше събота.</p>
<p><span class='l'>10</span>&ensp;Затова юдеите казаха на изцеления: Събота е; и не ти е позволено да вдигнеш постелката си.</p>
<p><span class='l'>11</span>&ensp;Но той им отговори: Онзи, Който ме изцели, ми каза: Вдигни постелката си и ходи!</p>
<p><span class='l'>12</span>&ensp;Попитаха го: Кой е Човекът, Който ти каза: Вдигни постелката си и ходи?</p>
<p><span class='l'>13</span>&ensp;А изцеленият не знаеше Кой е; защото Исус се беше измъкнал оттам, тъй като имаше голямо множество на това място.</p>
<p><span class='l'>14</span>&ensp;По-късно Исус го намери в храма и му каза: Ето, ти си здрав; не съгрешавай вече, за да не те сполети нещо по-лошо.</p>
<p><span class='l'>15</span>&ensp;Човекът отиде и извести на юдеите, че Исус е, Който го изцели.</p>
<p><span class='l'>16</span>&ensp;И затова юдеите гонеха Исус, защото вършеше тези неща в събота.</p>
<p><span class='l'>17</span>&ensp;А Исус им отговори: Отец Ми работи досега - и Аз работя.</p>
<p><span class='l'>18</span>&ensp;Затова юдеите искаха още повече да Го убият; защото не само нарушаваше съботата, но и правеше Бога Свой Отец и така правеше Себе Си равен на Бога.</p>
<p><span class='l'>19</span>&ensp;Затова Исус им каза: Истина, истина ви казвам: Синът не може да върши от Себе Си нищо, освен това, което вижда, че върши Отец; понеже каквото върши Той, същото върши и Синът.</p>
<p><span class='l'>20</span>&ensp;Защото Отец обича Сина и Му разкрива всичко, което Сам върши; ще Му покаже и по-велики дела, за да се чудите вие.</p>
<p><span class='l'>21</span>&ensp;Понеже както Отец възкресява мъртвите и ги съживява, така и Синът съживява тези, които иска.</p>
<p><span class='l'>22</span>&ensp;Защото и Отец не съди никого, но е дал на Сина власт да съди всички,</p>
<p><span class='l'>23</span>&ensp;за да почитат всички Сина, както почитат Отца. Който не почита Сина, не почита Отца, Който Го е пратил.</p>
<p><span class='l'>24</span>&ensp;Истина, истина ви казвам, който слуша Моето учение и вярва в Този, Който Ме е пратил, има вечен живот и няма да дойде на съд, но е преминал от смърт към живот.</p>
<p><span class='l'>25</span>&ensp;Истина, истина ви казвам, но иде час, и сега е, когато мъртвите ще чуят гласа на Божия Син и които го чуят, ще живеят.</p>
<p><span class='l'>26</span>&ensp;Защото както Отец има живот в Себе Си, също така е дал и на Сина да има живот в Себе Си;</p>
<p><span class='l'>27</span>&ensp;и Му е дал власт да извършва съд, защото е Човешкият Син.</p>
<p><span class='l'>28</span>&ensp;Не се чудете на това; защото иде час, когато всички, които са в гробовете, ще чуят гласа Му</p>
<p><span class='l'>29</span>&ensp;и ще излязат: онези, които са вършили добро, ще възкръснат за живот, а които са вършили зло, ще възкръснат за осъждане.</p>
<p><span class='l'>30</span>&ensp;Аз не мога да върша нищо от Себе Си; отсъждам, както чувам; и Моят съд е справедлив, защото не искам Моята воля, но волята на Онзи, Който Ме е пратил.</p>
<p><span class='l'>31</span>&ensp;Ако Аз свидетелствам за Себе Си, свидетелството Ми не е истинно.</p>
<p><span class='l'>32</span>&ensp;Друг е, Който свидетелства за Мен; и зная, че свидетелството, което Той дава за Мен, е истинно.</p>
<p><span class='l'>33</span>&ensp;Вие пратихте до Йоан; и той засвидетелства за истината.</p>
<p><span class='l'>34</span>&ensp;Но Аз не приемам свидетелство от човек; а казвам това, за да се спасите вие.</p>
<p><span class='l'>35</span>&ensp;Той беше светилникът, който гореше и светеше; и вие пожелахте да се радвате за малко време на неговата светлина.</p>
<p><span class='l'>36</span>&ensp;Но Аз имам свидетелство, по-голямо от Йоановото; защото делата, които Отец Ми е дал да извърша, самите дела, които върша, свидетелстват за Мене, че Отец Ме е пратил.</p>
<p><span class='l'>37</span>&ensp;И Отец, Който Ме е пратил, Той свидетелства за Мене. Нито гласа Му сте чули някога, нито образа Му сте видели.</p>
<p><span class='l'>38</span>&ensp;И нямате Неговото слово постоянно в себе си, защото не вярвате в Този, Когото Той е пратил.</p>
<p><span class='l'>39</span>&ensp;Вие изследвате Писанията, понеже мислите, че в тях имате вечен живот и те са, които свидетелстват за Мен,</p>
<p><span class='l'>40</span>&ensp;и въпреки това не искате да дойдете при Мене, за да имате живот.</p>
<p><span class='l'>41</span>&ensp;От човеци слава не приемам;</p>
<p><span class='l'>42</span>&ensp;но зная, че вие нямате в себе си любов към Бога.</p>
<p><span class='l'>43</span>&ensp;Аз дойдох в името на Моя Отец и не Ме приемате; но ако дойде друг в свое име, него ще приемете.</p>
<p><span class='l'>44</span>&ensp;Как можете да повярвате вие, които приемате слава един от друг, а не търсите славата, която е от единствения Бог.</p>
<p><span class='l'>45</span>&ensp;Не мислете, че Аз ще ви обвиня пред Отца; има един, който ви обвинява - Моисей, на когото вие се облягате.</p>
<p><span class='l'>46</span>&ensp;Защото ако вярвахте на Моисей, щяхте да повярвате и на Мене; понеже той за Мене писа.</p>
<p><span class='l'>47</span>&ensp;Но ако не вярвате на неговите Писания, как ще повярвате на Моите думи?</p>


</span>

</div>
</div>
</body>
</html>
