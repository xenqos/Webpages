<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4311.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4310.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4312.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Йоан 11</h1>


<p><span class='l'>01</span>&ensp;Един човек на име Лазар, от Витания, от селото на Мария и на сестра й Марта, беше болен.</p>
<p><span class='l'>02</span>&ensp;А Мария, чийто брат Лазар беше болен, беше онази, която помаза Господа с миро и избърса нозете Му с косата си.</p>
<p><span class='l'>03</span>&ensp;И така, сестрите пратиха до Исус да Му кажат: Господи, ето този, когото обичаш, е болен.</p>
<p><span class='l'>04</span>&ensp;А Исус, като чу това, каза: Тази болест не е за умиране, но е за Божията слава, за да се прослави Божият Син чрез нея.</p>
<p><span class='l'>05</span>&ensp;А Исус обичаше Марта и сестра й, и Лазар.</p>
<p><span class='l'>06</span>&ensp;След като чу, че бил болен, остана два дни на мястото, където се намираше.</p>
<p><span class='l'>07</span>&ensp;А след това каза на учениците: Да отидем пак в Юдея.</p>
<p><span class='l'>08</span>&ensp;Учениците Му казаха: Учителю, току-що юдеите искаха да Те убият с камъни и пак ли там отиваш?</p>
<p><span class='l'>09</span>&ensp;Исус отговори: Нали има дванадесет часа в деня? Ако някой ходи през деня, не се препъва, защото вижда светлината на този свят.</p>
<p><span class='l'>10</span>&ensp;Но ако някой ходи през нощта, препъва се, защото светлината не е в него.</p>
<p><span class='l'>11</span>&ensp;Това изговори и след това им каза: Нашият приятел Лазар заспа, но Аз отивам да го събудя.</p>
<p><span class='l'>12</span>&ensp;Тогава учениците Му казаха: Господи, ако е заспал, ще оздравее.</p>
<p><span class='l'>13</span>&ensp;Но Исус бе говорил за смъртта му, а те мислеха, че говори за потъване в сън.</p>
<p><span class='l'>14</span>&ensp;Тогава Исус им каза ясно: Лазар умря.</p>
<p><span class='l'>15</span>&ensp;Но се радвам за вас, че не бяхте там, за да повярвате; но нека да отидем при него.</p>
<p><span class='l'>16</span>&ensp;Тогава Тома, наречен Близнак, каза на другите ученици: Да отидем и ние, за да умрем с Него.</p>
<p><span class='l'>17</span>&ensp;И така, като дойде, Исус научи, че Лазар беше вече от четири дни в гроба.</p>
<p><span class='l'>18</span>&ensp;А Витания беше близо до Йерусалим, на около петнадесет стадия;</p>
<p><span class='l'>19</span>&ensp;и много от юдеите бяха при Марта и Мария, за да ги утешават за смъртта на брат им.</p>
<p><span class='l'>20</span>&ensp;А Марта, като чу, че идва Исус, отиде да Го посрещне; а Мария остана в къщи.</p>
<p><span class='l'>21</span>&ensp;Тогава Марта каза на Исус: Господи, ако Ти беше тук, брат ми нямаше да умре.</p>
<p><span class='l'>22</span>&ensp;Но и сега зная, че каквото и да поискаш от Бога, Бог ще Ти даде.</p>
<p><span class='l'>23</span>&ensp;Исус й каза: Брат ти ще възкръсне.</p>
<p><span class='l'>24</span>&ensp;Марта Му каза: Зная, че ще възкръсне при възкресението в последния ден.</p>
<p><span class='l'>25</span>&ensp;Исус й каза: Аз съм възкресението и животът. Който вярва в Мене, макар и да умре, ще живее.</p>
<p><span class='l'>26</span>&ensp;Никой, който е жив и вярва в Мене, няма да умре вовеки. Вярваш ли в това?</p>
<p><span class='l'>27</span>&ensp;Тя Му отговори: Да, Господи, вярвам, че Ти си Христос, Божият Син, Който идва в света.</p>
<p><span class='l'>28</span>&ensp;И като каза това, отиде и скришом повика сестра си Мария, като й каза: Учителят е дошъл и те вика.</p>
<p><span class='l'>29</span>&ensp;И тя, щом чу това, стана бързо и отиде при Него.</p>
<p><span class='l'>30</span>&ensp;Исус още не беше дошъл в селото, а стоеше на мястото, където Го посрещна Марта.</p>
<p><span class='l'>31</span>&ensp;А юдеите, които бяха с Мария в къщи и я утешаваха, като видяха, че тя стана бързо и излезе, отидоха след нея, като мислеха, че отива на гроба да плаче там.</p>
<p><span class='l'>32</span>&ensp;И така, Мария, като стигна там, където беше Исус, и Го видя, падна пред нозете Му и Му каза: Господи, ако Ти беше тук, брат ми нямаше да умре.</p>
<p><span class='l'>33</span>&ensp;Исус, като я видя, че плаче и че юдеите, които я придружаваха, също плачат, се потресе в духа Си и се смути.</p>
<p><span class='l'>34</span>&ensp;И попита: Къде го положихте? Казаха Му: Господи, ела и виж. </p>
<p><span class='l'>35</span>&ensp;Исус се просълзи.</p>
<p><span class='l'>36</span>&ensp;Затова юдеите си казаха: Виж колко го е обичал!</p>
<p><span class='l'>37</span>&ensp;А някои от тях казаха: Не можеше ли Този, Който отвори очите на слепеца, да направи така, че и Лазар да не умре?</p>
<p><span class='l'>38</span>&ensp;А Исус, все още натъжен в Себе Си, дойде на гроба. Това беше пещера и на нея беше привален камък.</p>
<p><span class='l'>39</span>&ensp;Исус каза: Отвалете камъка. Марта, сестрата на умрелия, Му каза: Господи, смърди вече, защото от четири дни е в гроба.</p>
<p><span class='l'>40</span>&ensp;Исус й каза: Не ти ли казах, че ако повярваш, ще видиш Божията слава?</p>
<p><span class='l'>41</span>&ensp;И така, отместиха камъка. А Исус повдигна очи нагоре и каза: Отче, благодаря Ти, че Ме послуша.</p>
<p><span class='l'>42</span>&ensp;Аз знаех, че Ти винаги Ме слушаш; но това казах заради хората, които стоят наоколо, за да повярват, че Ти си Ме пратил.</p>
<p><span class='l'>43</span>&ensp;Като изрече това, извика със силен глас: Лазаре, излез навън!</p>
<p><span class='l'>44</span>&ensp;Умрелият излезе, с ръце и крака повити в саван и лицето му забрадено с кърпа. Исус им каза: Разповийте го и го оставете да си отиде.</p>
<p><span class='l'>45</span>&ensp;Тогава много от юдеите, които бяха дошли при Мария и видяха това, което направи Исус, повярваха в Него.</p>
<p><span class='l'>46</span>&ensp;А някои от тях отидоха при фарисеите и им казаха какво бе извършил Исус.</p>
<p><span class='l'>47</span>&ensp;Затова главните свещеници и фарисеите свикаха съвет и си казваха: Какво правим ние? Този Човек върши много знамения.</p>
<p><span class='l'>48</span>&ensp;Ако Го оставим така, всички ще повярват в Него; и римляните, като дойдат, ще ограбят и храма ни, и народа ни.</p>
<p><span class='l'>49</span>&ensp;А един от тях на име Каяфа, който беше първосвещеник през тази година, им каза: Вие нищо не знаете,</p>
<p><span class='l'>50</span>&ensp;нито вземате предвид, че за нас е по-добре един човек да умре за народа, отколкото да загине целият народ.</p>
<p><span class='l'>51</span>&ensp;Това не каза от себе си, но като беше първосвещеник през онази година, предсказа, че Исус ще умре за народа,</p>
<p><span class='l'>52</span>&ensp;и не само за народа, но и за да събере в едно разпръснатите Божии чеда.</p>
<p><span class='l'>53</span>&ensp;И така, от онзи ден те се съвещаваха да Го убият.</p>
<p><span class='l'>54</span>&ensp;Затова Исус вече не ходеше явно между юдеите, а оттам отиде в страната близо до пустинята, в един град, наречен Ефраим, и остана там с учениците.</p>
<p><span class='l'>55</span>&ensp;А наближаваше юдейската Пасха; и мнозина от провинцията отидоха в Йерусалим преди Пасхата, за да се очистят.</p>
<p><span class='l'>56</span>&ensp;И така, те търсеха Исус и като стояха в храма, разискваха помежду си: Как мислите? Няма ли да дойде на празника?</p>
<p><span class='l'>57</span>&ensp;А главните свещеници и фарисеите бяха издали заповед, че ако някой узнае къде е Той, да ги извести, за да Го заловят.</p>


</span>

</div>
</div>
</body>
</html>
