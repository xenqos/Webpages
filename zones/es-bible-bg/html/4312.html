<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4312.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4311.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4313.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Йоан 12</h1>


<p><span class='l'>01</span>&ensp;А шест дни преди Пасха Исус дойде във Витания, където беше Лазар, когото Той възкреси от мъртвите.</p>
<p><span class='l'>02</span>&ensp;Там му приготвиха вечеря и Марта прислужваше; а Лазар беше един от тези, които седяха с Него на трапезата.</p>
<p><span class='l'>03</span>&ensp;Тогава Мария, като взе един литър миро от чист и скъпоценен нард, помаза нозете на Исус и с косата си ги избърса, и къщата се изпълни с аромат от мирото.</p>
<p><span class='l'>04</span>&ensp;Но един от учениците Му, Юда Искариотски, който щеше да Го предаде, каза:</p>
<p><span class='l'>05</span>&ensp;Защо не се продаде това миро за триста динария, за да се раздадат на сиромасите?</p>
<p><span class='l'>06</span>&ensp;А това каза, не защото го беше грижа за сиромасите, а защото беше крадец и като държеше касата, вземаше от това, което пускаха в нея.</p>
<p><span class='l'>07</span>&ensp;Тогава Исус каза: Оставете я; понеже го е запазила за деня на погребението Ми.</p>
<p><span class='l'>08</span>&ensp;Сиромасите винаги се намират между вас, но Аз не съм всякога между вас.</p>
<p><span class='l'>09</span>&ensp;А голямо множество от юдеите узнаха, че е там; и дойдоха, не само заради Исус, но за да видят и Лазар, когото Той възкреси от мъртвите.</p>
<p><span class='l'>10</span>&ensp;А главните свещеници се наговориха да убият и Лазар,</p>
<p><span class='l'>11</span>&ensp;защото поради него много юдеи се отдръпнаха от тях и вярваха в Исус.</p>
<p><span class='l'>12</span>&ensp;На следващия ден едно голямо множество, което беше дошло на празника, като чуха, че Исус пристига в Йерусалим,</p>
<p><span class='l'>13</span>&ensp;взеха палмови клони и излязоха да Го посрещнат, като викаха: Осанна! Благословен, Който идва в Господнето име, Израелевият Цар!</p>
<p><span class='l'>14</span>&ensp;А Исус, като намери едно осле, възседна го, според както е писано:</p>
<p><span class='l'>15</span>&ensp;„Не бой се, дъще Сионова.<br>Ето, твоят Цар иде,<br>възседнал осле.“</p>
<p><span class='l'>16</span>&ensp;Учениците Му отначало не разбраха това. А когато Исус се прослави, тогава си спомниха, че това беше писано за Него и че това направиха за Него.</p>
<p><span class='l'>17</span>&ensp;А множеството, което беше с Него, когато повика Лазар от гроба и го възкреси от мъртвите, свидетелстваше за това чудо.</p>
<p><span class='l'>18</span>&ensp;По същата причина Го посрещна и народът, защото чуха, че извършил това знамение.</p>
<p><span class='l'>19</span>&ensp;Затова фарисеите си говореха помежду си: Вижте, че нищо не постигаме! Ето, светът отиде след Него.</p>
<p><span class='l'>20</span>&ensp;А между онези, които дойдоха на поклонение на празника, имаше и някои гърци.</p>
<p><span class='l'>21</span>&ensp;Те отидоха при Филип, който беше от Витсаида Галилейска, и го помолиха с думите: Господине, искаме да видим Исус.</p>
<p><span class='l'>22</span>&ensp;Филип отиде и каза на Андрей, а Андрей и Филип отидоха и казаха на Исус.</p>
<p><span class='l'>23</span>&ensp;А Исус им отговори: Дойде часът да се прослави Човешкият Син.</p>
<p><span class='l'>24</span>&ensp;Истина, истина ви казвам: Ако житното зърно не падне в земята и не умре, то си остава само; но ако умре, дава много плод.</p>
<p><span class='l'>25</span>&ensp;Който обича живота си, ще го изгуби; а който мрази живота си на този свят, ще го запази за вечен живот.</p>
<p><span class='l'>26</span>&ensp;Ако някой служи на Мене, нека Ме последва; и където съм Аз, там ще бъде и служителят Ми; който служи на Мене, него ще почете Моят Отец.</p>
<p><span class='l'>27</span>&ensp;Сега душата Ми е развълнувана; и какво да кажа? Отче, избави Ме от този час. Но за това дойдох на този час.</p>
<p><span class='l'>28</span>&ensp;Отче, прослави името Си! Тогава дойде глас от небето: Прославих Го и отново ще Го прославя.</p>
<p><span class='l'>29</span>&ensp;Тогава множеството, което стоеше там, като чу гласа, каза: Гръм е. А други казаха: Ангел Му говори.</p>
<p><span class='l'>30</span>&ensp;Исус отговори: Този глас не дойде заради Мен, а заради вас.</p>
<p><span class='l'>31</span>&ensp;Сега е съд на този свят. Сега князът на този свят ще бъде изхвърлен вън.</p>
<p><span class='l'>32</span>&ensp;И когато Аз бъда издигнат от земята, ще привлека всички при Себе Си.</p>
<p><span class='l'>33</span>&ensp;А като каза това, Той посочи от каква смърт щеше да умре.</p>
<p><span class='l'>34</span>&ensp;Тогава множеството Му отговори: Ние сме чули от закона, че Христос пребъдва до века. Защо тогава Ти казваш, че Човешкият Син трябва да бъде издигнат? Кой е Този Човешки Син?</p>
<p><span class='l'>35</span>&ensp;Тогава Исус им каза: Още малко Светлината е между вас. Ходете, докато имате Светлината, за да не ви настигне тъмнината. Който ходи в тъмнината, не знае къде отива.</p>
<p><span class='l'>36</span>&ensp;Докато имате Светлината, вярвайте в Светлината, за да станете синове на Светлината. Това изговори Исус, отиде си и се скри от тях.</p>
<p><span class='l'>37</span>&ensp;Но независимо че беше извършил толкова знамения пред тях, те пак не вярваха в Него;</p>
<p><span class='l'>38</span>&ensp;за да се изпълни изреченото от пророк Исая, който каза:<br>„Господи, кой е повярвал в известеното от нас?<br>И мишцата Господня на кого се е открила?“</p>
<p><span class='l'>39</span>&ensp;Те затова не можеха да вярват, защото Исая също е казал:</p>
<p><span class='l'>40</span>&ensp;„Ослепил е очите им и закоравил сърцата им,<br>да не би с очи да видят и със сърца да разберат,<br>за да се обърнат и да ги изцеля.“</p>
<p><span class='l'>41</span>&ensp;Това каза Исая, защото видя славата Му и говори за Него.</p>
<p><span class='l'>42</span>&ensp;Но пак мнозина от първенците повярваха в Него; но заради фарисеите не Го изповядаха, за да не бъдат отлъчени от синагогата;</p>
<p><span class='l'>43</span>&ensp;защото обикнаха повече похвалата от човеците, отколкото похвалата от Бога.</p>
<p><span class='l'>44</span>&ensp;А Исус издигна глас и каза: Който вярва в Мене, не в Мене вярва, но в Онзи, Който Ме е пратил.</p>
<p><span class='l'>45</span>&ensp;И който гледа Мене, гледа Онзи, Който Ме е пратил.</p>
<p><span class='l'>46</span>&ensp;Аз дойдох като Светлина в света, за да не остане в тъмнина никой, който вярва в Мен,</p>
<p><span class='l'>47</span>&ensp;и ако някой чуе думите Ми и не ги пази, Аз не го съдя; защото не дойдох да съдя света, но да спася света.</p>
<p><span class='l'>48</span>&ensp;Който Ме отхвърля и не приема думите Ми, има кой да го съди. Словото, което говорих, то ще го съди в последния ден.</p>
<p><span class='l'>49</span>&ensp;Защото Аз не говорих от Себе Си; но Отец, Който Ме изпрати, Той Ми даде заповед какво да кажа и какво да говоря.</p>
<p><span class='l'>50</span>&ensp;И зная, че онова, което Той заповядва, е вечен живот. И така, това, което говоря, говоря го така, както Ми е казал Отец.</p>


</span>

</div>
</div>
</body>
</html>
