<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4314.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4313.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4315.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Йоан 14</h1>


<p><span class='l'>01</span>&ensp;Да не се смущава сърцето ви; вие вярвате в Бога, вярвайте и в Мене.</p>
<p><span class='l'>02</span>&ensp;В дома на Моя Отец има много обиталища; ако не беше така, Аз щях да ви кажа, защото отивам да ви приготвя място.</p>
<p><span class='l'>03</span>&ensp;И като отида и ви приготвя място, пак ще дойда и ще ви взема при Себе Си, така че където съм Аз, да бъдете и вие.</p>
<p><span class='l'>04</span>&ensp;И вие знаете къде отивам и пътя знаете.</p>
<p><span class='l'>05</span>&ensp;Тома Му каза: Господи, не знаем къде отиваш; а как можем да знаем пътя?</p>
<p><span class='l'>06</span>&ensp;Исус му каза: Аз съм пътят и истината, и животът; никой не идва при Отца освен чрез Мен.</p>
<p><span class='l'>07</span>&ensp;Ако познавахте Мене, бихте познали и Моя Отец. Отсега нататък Го познавате и сте Го видели.</p>
<p><span class='l'>08</span>&ensp;Филип Му каза: Господи, покажи ни Отца и това ни е достатъчно.</p>
<p><span class='l'>09</span>&ensp;Исус му каза: Толкова време съм с вас и не си ли Ме познал, Филипе? Който е видял Мене, видял е Отца. Как така казваш: Покажи ми Отца?</p>
<p><span class='l'>10</span>&ensp;Не вярваш ли, че Аз съм в Отца и че Отец е в Мене? Думите, които Аз ви казвам, не ги говоря от Себе Си; но Отец, който пребъдва в Мене, върши Своите дела.</p>
<p><span class='l'>11</span>&ensp;Вярвайте Ми, че Аз съм в Отца и че Отец е в Мен; или пък Ми вярвайте поради самите дела.</p>
<p><span class='l'>12</span>&ensp;Истина, истина ви казвам, който вярва в Мене, делата, които върша Аз, и той ще ги върши, и по-големи от тях ще върши; защото Аз отивам при Отца.</p>
<p><span class='l'>13</span>&ensp;И каквото и да поискате в Мое име, ще го направя, за да се прослави Отец в Сина.</p>
<p><span class='l'>14</span>&ensp;Ако поискате нещо в Мое име, ще го направя.</p>
<p><span class='l'>15</span>&ensp;Ако Ме обичате, ще пазите Моите заповеди.</p>
<p><span class='l'>16</span>&ensp;И Аз ще поискам от Отца и Той ще ви даде друг Утешител, за да бъде с вас вовеки -</p>
<p><span class='l'>17</span>&ensp;Духа на истината, Когото светът не може да приеме, защото не Го вижда, нито Го познава. Вие Го познавате, защото Той пребъдва с вас и във вас ще бъде.</p>
<p><span class='l'>18</span>&ensp;Няма да ви оставя сираци; ще дойда при вас.</p>
<p><span class='l'>19</span>&ensp;Още малко и светът вече няма да Ме вижда, а вие Ме виждате. Понеже Аз живея, и вие ще живеете.</p>
<p><span class='l'>20</span>&ensp;В онзи ден ще познаете, че Аз съм в Своя Отец, и вие в Мен, и Аз във вас.</p>
<p><span class='l'>21</span>&ensp;Който има Моите заповеди и ги пази, той Ме обича; а който Ме обича, ще бъде възлюбен от Моя Отец и Аз ще го възлюбя, и ще му се явя лично.</p>
<p><span class='l'>22</span>&ensp;Юда (не Искариотски) Му каза: Господи, защо ще се явиш на нас, а не на света?</p>
<p><span class='l'>23</span>&ensp;Исус му отговори: Ако Ме обича някой, ще пази учението Ми; и Отец Ми ще го възлюби и Ние ще дойдем при него, и ще направим обиталище у него.</p>
<p><span class='l'>24</span>&ensp;Който не Ме обича, не пази думите Ми. Учението, което слушате, не е Мое, а на Отца, Който Ме е изпратил.</p>
<p><span class='l'>25</span>&ensp;Тези неща ви казах, докато още съм с вас.</p>
<p><span class='l'>26</span>&ensp;А Утешителят, Святият Дух, Когото Отец ще изпрати в Мое име, Той ще ви научи на всичко и ще ви напомни всичко, което съм ви казал.</p>
<p><span class='l'>27</span>&ensp;Мир ви оставям. Моя мир ви давам. Аз не ви давам, както светът дава. Да не се смущава сърцето ви, нито да се бои.</p>
<p><span class='l'>28</span>&ensp;Чухте, че ви казах: Отивам си и отново ще дойда при вас. Ако Ме обичахте, бихте се зарадвали за това, че отивам при Отца; защото Отец е по-голям от Мен.</p>
<p><span class='l'>29</span>&ensp;И сега ви казах това, преди да е станало, така че когато стане, да повярвате.</p>
<p><span class='l'>30</span>&ensp;Аз няма още много да говоря с вас, защото иде князът на този свят. Той няма нищо свое в Мене.</p>
<p><span class='l'>31</span>&ensp;Но това става, за да познае светът, че Аз обичам Отца и че както Ми е заповядал Отец, така правя. Станете, да си отидем оттук.</p>


</span>

</div>
</div>
</body>
</html>
