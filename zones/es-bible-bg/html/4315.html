<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4315.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4314.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4316.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Йоан 15</h1>


<p><span class='l'>01</span>&ensp;Аз съм истинската лоза и Моят Отец е земеделецът.</p>
<p><span class='l'>02</span>&ensp;Всяка пръчка в Мене, която не дава плод, Той я отрязва и всяка, която дава плод, подрязва я, за да дава повече плод.</p>
<p><span class='l'>03</span>&ensp;Вие сте вече чисти чрез учението, което ви говорих.</p>
<p><span class='l'>04</span>&ensp;Пребъдвайте в Мен и Аз във вас. Както пръчката не може да даде плод от само себе си, ако не остане на лозата, така и вие не можете, ако не пребъдете в Мен.</p>
<p><span class='l'>05</span>&ensp;Аз съм лозата, вие сте пръчките; който пребъдва в Мен и Аз в него, той дава много плод; защото, отделени от Мене, не можете да направите нищо.</p>
<p><span class='l'>06</span>&ensp;Ако някой не пребъде в Мене, той бива изхвърлен навън като пръчка и изсъхва; и ги събират и ги хвърлят в огъня, и те изгарят.</p>
<p><span class='l'>07</span>&ensp;Ако пребъдете в Мен и думите Ми пребъдат във вас, искайте каквото и да желаете и ще ви се сбъдне.</p>
<p><span class='l'>08</span>&ensp;В това се прославя Моят Отец, да принасяте много плод; и така ще бъдете Мои ученици.</p>
<p><span class='l'>09</span>&ensp;Както Отец възлюби Мене, така и Аз възлюбих вас; пребъдвайте в Моята любов.</p>
<p><span class='l'>10</span>&ensp;Ако пазите Моите заповеди, ще пребъдвате в любовта Ми, както и Аз опазих заповедите на Моя Отец и пребъдвам в Неговата любов.</p>
<p><span class='l'>11</span>&ensp;Това ви говорих, за да бъде Моята радост във вас и вашата радост да стане пълна.</p>
<p><span class='l'>12</span>&ensp;Това е Моята заповед: Да се обичате един друг, както Аз ви възлюбих.</p>
<p><span class='l'>13</span>&ensp;Никой няма по-голяма любов от това, да даде живота си за приятелите си.</p>
<p><span class='l'>14</span>&ensp;Вие сте Ми приятели, ако вършите онова, което ви заповядвам.</p>
<p><span class='l'>15</span>&ensp;Не ви наричам вече слуги, защото слугата не знае какво върши господарят му; а вас наричам приятели, защото ви изявявам всичко, което съм чул от Своя Отец.</p>
<p><span class='l'>16</span>&ensp;Не вие избрахте Мене, но Аз избрах вас и ви определих да излезете в света и да принасяте плод, и плодът ви да бъде траен; и каквото и да поискате от Отца в Мое име, да ви даде.</p>
<p><span class='l'>17</span>&ensp;Това ви заповядвам, да се обичате един друг.</p>
<p><span class='l'>18</span>&ensp;Ако светът ви мрази, знайте, че Мене преди вас е намразил.</p>
<p><span class='l'>19</span>&ensp;Ако бяхте от света, светът щеше да обича своето; а понеже не сте от света, но Аз ви избрах от света, затова светът ви мрази.</p>
<p><span class='l'>20</span>&ensp;Помнете думите, които ви казах: Слугата не е по-горен от господаря си. Ако Мене гониха, и вас ще гонят; ако са опазили Моето учение, и вашето ще пазят.</p>
<p><span class='l'>21</span>&ensp;Но всичко това ще ви направят заради Моето име, защото не познават Онзи, Който Ме е пратил.</p>
<p><span class='l'>22</span>&ensp;Ако не бях дошъл и не бях им говорил, грях не биха имали; сега, обаче, нямат извинение за греха си.</p>
<p><span class='l'>23</span>&ensp;Който мрази Мене, мрази и Моя Отец.</p>
<p><span class='l'>24</span>&ensp;Ако не бях извършил между тях делата, които никой друг не е извършил, грях не биха имали; но сега видяха и намразиха и Мен, и Моя Отец.</p>
<p><span class='l'>25</span>&ensp;Но това стана, за да се изпълни писаното в закона им слово: „Намразиха Ме без причина.“</p>
<p><span class='l'>26</span>&ensp;А когато дойде Утешителят, когото Аз ще ви изпратя от Отца, Духът на истината, Който изхожда от Отца, Той ще свидетелства за Мене.</p>
<p><span class='l'>27</span>&ensp;Но и вие свидетелствате, защото сте били с Мен отначало.</p>


</span>

</div>
</div>
</body>
</html>
