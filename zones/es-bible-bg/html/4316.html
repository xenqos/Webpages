<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4316.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4315.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4317.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Йоан 16</h1>


<p><span class='l'>01</span>&ensp;Това ви казах, за да не се съблазните.</p>
<p><span class='l'>02</span>&ensp;Ще ви отлъчат от синагогите; даже настава час, когато всеки, който ви убие, ще мисли, че принася служба на Бога.</p>
<p><span class='l'>03</span>&ensp;И това ще направят, защото не са познали нито Отца, нито Мене.</p>
<p><span class='l'>04</span>&ensp;Но Аз ви казах тези неща, та когато дойде часът им, да помните, че съм ви ги казал. Отначало не ви ги казах, защото бях с вас;</p>
<p><span class='l'>05</span>&ensp;а сега отивам при Онзи, Който Ме е пратил; и никой от вас не Ме пита: Къде отиваш?</p>
<p><span class='l'>06</span>&ensp;Но понеже ви казах това, скръб изпълни сърцата ви.</p>
<p><span class='l'>07</span>&ensp;Обаче Аз ви казвам истината - за вас е по-добре Аз да отида, защото ако не отида, Утешителят няма да дойде при вас; но ако отида, ще ви Го изпратя.</p>
<p><span class='l'>08</span>&ensp;И когато дойде, Той ще обвини света за грях, за правда и за съд;</p>
<p><span class='l'>09</span>&ensp;за грях, защото не вярват в Мене;</p>
<p><span class='l'>10</span>&ensp;за правда, защото отивам при Отца и няма вече да Ме виждате;</p>
<p><span class='l'>11</span>&ensp;а за съд, защото князът на този свят е осъден.</p>
<p><span class='l'>12</span>&ensp;Имам още много неща да ви кажа, но не можете да ги понесете сега.</p>
<p><span class='l'>13</span>&ensp;А когато дойде Онзи, Духът на истината, ще ви упътва към всяка истина; защото няма да говори от Себе Си, но каквото чуе, това ще говори, и ще ви извести за идващите неща.</p>
<p><span class='l'>14</span>&ensp;Той Мене ще прослави, защото от Моето ще взема и ще ви известява.</p>
<p><span class='l'>15</span>&ensp;Всичко, което има Отец, е Мое; затова казах, че от Моето като взема, ще ви известява.</p>
<p><span class='l'>16</span>&ensp;Още малко време и няма да Ме виждате; и пак малко време - и ще Ме видите.</p>
<p><span class='l'>17</span>&ensp;Тогава някои от учениците Му си казаха един на друг: Какво е това, което ни казва: Още малко време и няма да Ме виждате; и пак малко време - и ще Ме видите; и това е, защото отивам при Отца.</p>
<p><span class='l'>18</span>&ensp;И казаха: Какво е това, което казва: Още малко време? Не знаем какво иска да каже.</p>
<p><span class='l'>19</span>&ensp;Исус, като разбра, че желаят да Го питат, им каза: Затова ли се питате помежду си, че казах: Още малко време и няма да Ме виждате; и пак малко време - и ще Ме видите?</p>
<p><span class='l'>20</span>&ensp;Истина, истина ви казвам, че вие ще заплачете и ще заридаете, а светът ще се радва; вие ще скърбите, но скръбта ви ще се обърне на радост.</p>
<p><span class='l'>21</span>&ensp;Жена, когато ражда, е в скръб, защото е дошъл часът й; а когато роди детето, не помни вече мъките си поради радостта, че се е родил човек на света.</p>
<p><span class='l'>22</span>&ensp;Така и вие сега имате скръб; но Аз пак ще ви видя и сърцето ви ще се зарадва, и радостта ви никой няма да отнеме.</p>
<p><span class='l'>23</span>&ensp;И в онзи ден няма да Ме питате за нищо. Истина, истина ви казвам: Ако поискате нещо от Отца в Мое име, Той ще ви го даде.</p>
<p><span class='l'>24</span>&ensp;Досега нищо не сте искали в Мое име; искайте и ще получите, за да бъде радостта ви пълна.</p>
<p><span class='l'>25</span>&ensp;Това съм ви говорил с притчи. Настава час, когато няма вече да ви говоря с притчи, а ясно ще ви известя за Отца.</p>
<p><span class='l'>26</span>&ensp;В онзи ден ще попросите в Мое име; и не ви казвам, че Аз ще поискам от Отца за вас;</p>
<p><span class='l'>27</span>&ensp;защото сам Отец ви обича, понеже вие възлюбихте Мен и повярвахте, че Аз излязох от Отца.</p>
<p><span class='l'>28</span>&ensp;Излязох от Отца и дойдох на света; и пак напускам света и отивам при Отца.</p>
<p><span class='l'>29</span>&ensp;Учениците Му казаха: Ето, сега говориш ясно и никаква притча не казваш.</p>
<p><span class='l'>30</span>&ensp;Сега сме уверени, че Ти всичко знаеш и няма нужда да Те пита някой, за да му отговаряш. По това вярваме, че си излязъл от Бога.</p>
<p><span class='l'>31</span>&ensp;Исус им отговори: Сега ли вярвате?</p>
<p><span class='l'>32</span>&ensp;Ето, настава час, даже е дошъл, да се разпръснете всеки при своите си и да Ме оставите сам; обаче не съм сам, защото Отец е с Мене.</p>
<p><span class='l'>33</span>&ensp;Това ви казах, за да имате в Мене мир. В света имате скръб; но дерзайте: Аз победих света.</p>


</span>

</div>
</div>
</body>
</html>
