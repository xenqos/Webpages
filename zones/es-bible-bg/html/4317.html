<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4317.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4316.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4318.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Йоан 17</h1>


<p><span class='l'>01</span>&ensp;Като изрече това, Исус вдигна очите Си към небето и каза: Отче, настана часът; прослави Сина Си, за да Те прослави и Синът Ти,</p>
<p><span class='l'>02</span>&ensp;както си Му дал власт над всяко създание да даде вечен живот на всички, които си Му дал.</p>
<p><span class='l'>03</span>&ensp;А това е вечен живот, да познаят Теб, единствения истинен Бог, и Исус Христос, Когото си изпратил.</p>
<p><span class='l'>04</span>&ensp;Аз те прославих на земята, като извърших делото, което Ти Ми даде да върша.</p>
<p><span class='l'>05</span>&ensp;И сега, прослави Ме, Отче, у Себе Си със славата, която имах у Тебе преди създанието на света.</p>
<p><span class='l'>06</span>&ensp;Изявих името Ти на човеците, които Ми даде от света. Те бяха Твои и Ти ги даде на Мен, и те опазиха Твоето слово.</p>
<p><span class='l'>07</span>&ensp;Сега знаят, че всичко, което си Ми дал, е от Тебе;</p>
<p><span class='l'>08</span>&ensp;защото думите, които Ми даде Ти, Аз ги предадох на тях и те ги приеха; и наистина знаят, че излязох от Теб, и вярват, че Ти си Ме пратил.</p>
<p><span class='l'>09</span>&ensp;Аз за тях се моля; не се моля за света, а за тези, които си Ми дал, защото са Твои.</p>
<p><span class='l'>10</span>&ensp;И всичко Мое е Твое, и Твоето - Мое, и Аз се прославям в тях.</p>
<p><span class='l'>11</span>&ensp;Не съм вече на света, а тези са на света; и Аз идвам при Теб, Отче святи; опази в името Си тези, които си Ми дал, за да бъдат едно, както сме и Ние едно.</p>
<p><span class='l'>12</span>&ensp;Докато бях с тях, Аз пазех в Твоето име тези, които Ми даде, опазих ги и нито един от тях не погина, освен сина на погибелта, за да се изпълни Писанието.</p>
<p><span class='l'>13</span>&ensp;А сега идвам при Тебе; но докато съм още на света, казвам това, за да имат Моята радост пълна в себе си.</p>
<p><span class='l'>14</span>&ensp;Аз им предадох Твоето слово; и светът ги намрази, защото те не са от света, както и Аз не съм от него.</p>
<p><span class='l'>15</span>&ensp;Не се моля да ги вземеш от света, но да ги пазиш от лукавия.</p>
<p><span class='l'>16</span>&ensp;Те не са от света, както и Аз не съм от света.</p>
<p><span class='l'>17</span>&ensp;Освети ги чрез истината; Твоето слово е истина.</p>
<p><span class='l'>18</span>&ensp;Както Ти прати Мене в света, така и Аз пратих тях в света;</p>
<p><span class='l'>19</span>&ensp;и заради тях Аз освещавам Себе Си, за да бъдат и те осветени чрез истината.</p>
<p><span class='l'>20</span>&ensp;И не само за тях се моля, но и за онези, които биха повярвали в Мене чрез тяхното учение,</p>
<p><span class='l'>21</span>&ensp;да бъдат всички едно; както Ти, Отче, си в Мен и Аз в Тебе, така и те да бъдат в Нас едно, за да повярва светът, че Ти си Ме пратил.</p>
<p><span class='l'>22</span>&ensp;И славата, която Ти Ми даде, Аз я дадох на тях; за да бъдат едно, както и Ние сме едно;</p>
<p><span class='l'>23</span>&ensp;Аз в тях и Ти в Мене, за да бъдат съвършени в единство; за да познае светът, че Ти си Ме пратил и си възлюбил тях, както си възлюбил Мен.</p>
<p><span class='l'>24</span>&ensp;Отче, желая където съм Аз, да бъдат с Мен и тези, които си Ми дал, за да гледат Моята слава, която си Ми дал; защото си Ме възлюбил преди създанието на света.</p>
<p><span class='l'>25</span>&ensp;Отче праведни, светът не Те е познал, но Аз Те познах; и тези познаха, че Ти си Ме пратил.</p>
<p><span class='l'>26</span>&ensp;И им изявих Твоето име и ще им го изявя, та любовта, с която си Ме възлюбил, да бъде в тях и Аз в тях.</p>


</span>

</div>
</div>
</body>
</html>
