<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4318.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4317.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4319.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Йоан 18</h1>


<p><span class='l'>01</span>&ensp;Като изрече това, Исус излезе с учениците Си отвъд потока Кедрон, където имаше градина, в която влезе Той и учениците Му.</p>
<p><span class='l'>02</span>&ensp;А и Юда, който Го предаваше, знаеше това място; защото Исус често се събираше там с учениците Си.</p>
<p><span class='l'>03</span>&ensp;И така, Юда, като взе една дружина войници и служители от главните свещеници и фарисеите, дойде там с фенери, факли и оръжия.</p>
<p><span class='l'>04</span>&ensp;А Исус, като знаеше всичко, което щеше да Го сполети, излезе и им каза: Кого търсите?</p>
<p><span class='l'>05</span>&ensp;Отговориха му: Исус Назарянина. Исус им каза: Аз съм. С тях стоеше и Юда, който Го предаваше.</p>
<p><span class='l'>06</span>&ensp;И когато им каза: Аз съм, те се дръпнаха назад и паднаха на земята.</p>
<p><span class='l'>07</span>&ensp;Пак ги попита: Кого търсите? А те казаха: Исус Назарянина.</p>
<p><span class='l'>08</span>&ensp;Исус отговори: Казах ви, че съм Аз. И така, ако търсите Мен, оставете тези да си отидат;</p>
<p><span class='l'>09</span>&ensp;за да се изпълни словото, изречено от Него: От тези, които си Ми дал, нито един не изгубих.</p>
<p><span class='l'>10</span>&ensp;А Симон Петър, който имаше меч, измъкна го, удари слугата на първосвещеника и му отсече дясното ухо; а името на слугата беше Малх.</p>
<p><span class='l'>11</span>&ensp;Тогава Исус каза на Петър: Сложи меча в ножницата. Чашата, която ми даде Отец, да не я ли пия?</p>
<p><span class='l'>12</span>&ensp;И така, дружината, хилядникът и юдейските служители хванаха Исус и Го вързаха.</p>
<p><span class='l'>13</span>&ensp;И Го заведоха първо при Анна; защото той беше тъст на Каяфа, който беше първосвещеник през тази година.</p>
<p><span class='l'>14</span>&ensp;А Каяфа беше онзи, който беше съветвал юдеите, че е по-добре един човек да загине за народа.</p>
<p><span class='l'>15</span>&ensp;И след Исус вървяха Симон Петър и един друг ученик; и този ученик, като беше познат на първосвещеника, влезе с Исус в двора на първосвещеника.</p>
<p><span class='l'>16</span>&ensp;А Петър стоеше вън до вратата; и така, другият ученик, който беше познат на първосвещеника, излезе и говори с жената, поставена при входа, и въведе Петър.</p>
<p><span class='l'>17</span>&ensp;И слугинята при входа каза на Петър: И ти ли си от учениците на Този Човек? Той каза: Не съм.</p>
<p><span class='l'>18</span>&ensp;А слугите и служителите бяха запалили огън, защото беше студено, и стояха и се грееха; и Петър стоеше с тях и се грееше.</p>
<p><span class='l'>19</span>&ensp;А първосвещеникът попита Исус за учениците Му и за учението Му.</p>
<p><span class='l'>20</span>&ensp;Исус му отговори: Аз говорих открито на света, винаги поучавах в синагогите и в храма, където всички юдеи се събират, и нищо не съм говорил скришом.</p>
<p><span class='l'>21</span>&ensp;Защо питаш Мене? Питай онези, които са Ме слушали, какво съм им говорил; ето, те знаят какво съм казал.</p>
<p><span class='l'>22</span>&ensp;Когато каза това, един от служителите, който стоеше наблизо, удари плесница на Исус и каза: Така ли отговаряш на първосвещеника?</p>
<p><span class='l'>23</span>&ensp;Исус му отговори: Ако съм казал нещо зло, посочи злото; но ако е добро, защо ме биеш?</p>
<p><span class='l'>24</span>&ensp;Тогава Анна Го прати вързан при първосвещеника Каяфа.</p>
<p><span class='l'>25</span>&ensp;А Симон Петър стоеше и се грееше; и го попитаха: Не си ли и ти от Неговите ученици? Той отрече, като каза: Не съм.</p>
<p><span class='l'>26</span>&ensp;Един от слугите на първосвещеника, сродник на онзи, на когото Петър отсече ухото, каза: Нали те видях в градината с Него?</p>
<p><span class='l'>27</span>&ensp;И Петър пак се отрече; и на часа пропя петел.</p>
<p><span class='l'>28</span>&ensp;Тогава поведоха Исус от Каяфа в преторията; а беше рано. Но самите те не влязоха в преторията, за да не се осквернят и така да могат да ядат пасхата.</p>
<p><span class='l'>29</span>&ensp;Затова Пилат излезе при тях и попита: В какво обвинявате Този Човек?</p>
<p><span class='l'>30</span>&ensp;Те му отговориха: Ако Той не беше злодей, нямаше да ти Го предадем.</p>
<p><span class='l'>31</span>&ensp;А Пилат им каза: Вземете Го вие и Го съдете според вашия закон. Юдеите му казаха: На нас не е позволено да погубваме никого;</p>
<p><span class='l'>32</span>&ensp;за да се изпълни словото, което изрече Исус, като посочваше с каква смърт ще умре.</p>
<p><span class='l'>33</span>&ensp;И така, Пилат пак влезе в преторията, повика Исус и Го попита: Ти Юдейският Цар ли си?</p>
<p><span class='l'>34</span>&ensp;Исус отговори: От себе си ли казваш това или други са ти говорили за Мене?</p>
<p><span class='l'>35</span>&ensp;Пилат отговори: Че аз юдеин ли съм? Твоят народ и главните свещеници Те предадоха на мене. Какво си направил?</p>
<p><span class='l'>36</span>&ensp;Исус отговори: Моето царство не е от този свят; ако царството Ми беше от този свят, служителите Ми щяха да се борят да не бъда предаден на юдеите. Но сега царството Ми не е оттук.</p>
<p><span class='l'>37</span>&ensp;Затова Пилат Му каза: Тогава Ти цар ли си? Исус отговори: Ти сам казваш, че съм цар. Аз затова се родих и затова дойдох на света, да свидетелствам за истината. Всеки, който е от истината, слуша Моя глас.</p>
<p><span class='l'>38</span>&ensp;Пилат Му каза: Що е истина? И като каза това, пак излезе при юдеите и им заяви: Аз не намирам никаква вина у Него.</p>
<p><span class='l'>39</span>&ensp;Но при вас има обичай да ви пускам по един на Пасхата; и така, желаете ли да ви пусна Юдейския Цар?</p>
<p><span class='l'>40</span>&ensp;Тогава те пак закрещяха и казваха: Не Този, но Варава. А Варава беше разбойник.</p>


</span>

</div>
</div>
</body>
</html>
