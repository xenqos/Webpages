<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4320.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4319.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4321.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Йоан 20</h1>


<p><span class='l'>01</span>&ensp;В първия ден на седмицата Мария Магдалена дойде на гроба сутринта, докато още беше тъмно, и видя, че камъкът е отвален от гроба.</p>
<p><span class='l'>02</span>&ensp;Затова се завтече и дойде при Симон Петър и при другия ученик, когото Исус обичаше, и им каза: Отнесли са Господа от гроба и не знаем къде са Го положили.</p>
<p><span class='l'>03</span>&ensp;И така, Петър и другият ученик излязоха и отидоха на гроба; </p>
<p><span class='l'>04</span>&ensp;и двамата тичаха заедно, но другият ученик изпревари Петър и стигна пръв на гроба.</p>
<p><span class='l'>05</span>&ensp;И като надникна, видя плащениците положени, но не влезе вътре.</p>
<p><span class='l'>06</span>&ensp;След него дойде Симон Петър и влезе в гроба; видя плащениците положени</p>
<p><span class='l'>07</span>&ensp;и кърпата, която беше на главата Му, не сложена при плащениците, а свита на отделно място.</p>
<p><span class='l'>08</span>&ensp;Тогава влезе другият ученик, който пръв стигна на гроба; и видя, и повярва.</p>
<p><span class='l'>09</span>&ensp;Защото още не бяха разбрали Писанието, че Той трябваше да възкръсне от мъртвите.</p>
<p><span class='l'>10</span>&ensp;И така, учениците се върнаха пак у дома си.</p>
<p><span class='l'>11</span>&ensp;А Мария стоеше до гроба отвън и плачеше; и така, както плачеше, надникна в гроба</p>
<p><span class='l'>12</span>&ensp;и видя двама ангели в бели дрехи, седнали там, където беше лежало тялото на Исус, единият откъм главата и другият откъм краката.</p>
<p><span class='l'>13</span>&ensp;И те я попитаха: Жено, защо плачеш? Отговори им: Защото са отнесли моя Господ и не знам къде са Го положили.</p>
<p><span class='l'>14</span>&ensp;Като каза това, тя се обърна и видя Исус, че стои, но не позна, че беше Той.</p>
<p><span class='l'>15</span>&ensp;Исус й каза: Жено, защо плачеш? Кого търсиш? Тя, като мислеше, че е градинарят, Му отговори: Господине, ако ти си Го изнесъл, кажи ми къде си Го положил и аз ще Го взема.</p>
<p><span class='l'>16</span>&ensp;Исус й каза: Мария! Тя се обърна и Му каза на еврейски: Равуни! (Което значи „Учителю!“.)</p>
<p><span class='l'>17</span>&ensp;Исус й каза: Не се допирай до Мене, защото още не съм се възнесъл при Отца; но иди при братята Ми и им кажи: Възнасям се при Моя Отец и вашия Отец, при Моя Бог и вашия Бог.</p>
<p><span class='l'>18</span>&ensp;Мария Магдалена дойде и извести на учениците, че е видяла Господа и че Той й казал това.</p>
<p><span class='l'>19</span>&ensp;А вечерта на същия ден, първия на седмицата, когато вратата на стаята, където бяха събрани учениците, беше заключена поради страх от юдеите, Исус дойде, застана на средата и им каза: Мир вам!</p>
<p><span class='l'>20</span>&ensp;И като изрече това, им показа ръцете и ребрата Си. И учениците се зарадваха, като видяха Господа.</p>
<p><span class='l'>21</span>&ensp;И Исус пак им каза: Мир вам! Както Отец изпрати Мене, така и Аз изпращам вас.</p>
<p><span class='l'>22</span>&ensp;И като изрече това, духна върху тях и им каза: Приемете Святия Дух.</p>
<p><span class='l'>23</span>&ensp;На които простите греховете, простени са им; на които задържите, задържани са.</p>
<p><span class='l'>24</span>&ensp;А Тома, един от дванадесетте, наречен Близнак, не беше с тях, когато бе идвал Исус.</p>
<p><span class='l'>25</span>&ensp;Затова другите ученици му казаха: Видяхме Господа. А той им отвърна: Ако не видя на ръцете Му раните от гвоздеите и не сложа пръста си в раните от гвоздеите, и не сложа ръката си в ребрата Му, няма да повярвам.</p>
<p><span class='l'>26</span>&ensp;И след осем дни учениците Му пак бяха вътре; и Тома беше с тях. Исус дойде, когато вратите бяха заключени, застана на средата и каза: Мир вам!</p>
<p><span class='l'>27</span>&ensp;Тогава каза на Тома: Дай си пръста тук и виж ръцете Ми, и дай ръката си и я сложи в ребрата Ми; и не бъди невярващ, а вярващ.</p>
<p><span class='l'>28</span>&ensp;Тома Му отговори: Господ мой и Бог мой!</p>
<p><span class='l'>29</span>&ensp;Исус му каза: Понеже Ме видя, Тома, ти повярва; блажени онези, които, без да видят, са повярвали.</p>
<p><span class='l'>30</span>&ensp;А Исус извърши пред учениците още много други знамения, които не са описани в тази книга.</p>
<p><span class='l'>31</span>&ensp;А това бе написано, за да повярвате, че Исус е Христос, Божият Син, и като вярвате, да имате живот в Неговото име.</p>


</span>

</div>
</div>
</body>
</html>
