<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/commons.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/commons.js'></script>
</head>
<body>
<audio id='idTrack' src='../sounds/4321.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4320.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4001.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Йоан 21</h1>


<p><span class='l'>01</span>&ensp;След това Исус пак се яви на учениците на Тивериадското езеро; и ето как им се яви:</p>
<p><span class='l'>02</span>&ensp;там бяха заедно Симон Петър, Тома, наречен Близнак, Натанаил от Кана Галилейска, Зеведеевите синове и други двама от учениците Му.</p>
<p><span class='l'>03</span>&ensp;Симон Петър им каза: Отивам да ловя риба. Казаха му: Ще дойдем и ние с теб. Излязоха и се качиха на ладията; и през онази нощ не уловиха нищо.</p>
<p><span class='l'>04</span>&ensp;А когато вече се разсъмваше, Исус застана на брега; но учениците не познаха, че е Той.</p>
<p><span class='l'>05</span>&ensp;Исус им каза: Момчета, имате ли нещо за ядене? Отговориха Му: Нямаме.</p>
<p><span class='l'>06</span>&ensp;А Той им каза: Хвърлете мрежата отдясно на ладията и ще намерите. И така, те хвърлиха; и не можаха вече да я извлекат поради многото риба.</p>
<p><span class='l'>07</span>&ensp;Тогава онзи ученик, когото Исус обичаше, каза на Петър: Господ е. А Симон Петър, като чу, че е Господ, навлече си връхната дреха (защото я беше свалил) и се хвърли в езерото.</p>
<p><span class='l'>08</span>&ensp;А другите ученици дойдоха в ладията, защото не бяха далеч от сушата, на около двеста лакти, и влачеха мрежата с рибата.</p>
<p><span class='l'>09</span>&ensp;И като излязоха на сушата, видяха разстлана жарава и на нея сложена риба и хляб.</p>
<p><span class='l'>10</span>&ensp;Исус им каза: Донесете от рибата, която сега уловихте.</p>
<p><span class='l'>11</span>&ensp;Затова Симон Петър се качи на ладията и извлече мрежата на сушата, пълна с едри риби - сто петдесет и три на брой; и макар да бяха толкова много, мрежата не се скъса.</p>
<p><span class='l'>12</span>&ensp;Исус им каза: Елате да закусите. И никой от учениците не смееше да Го попита: Ти Кой си?, понеже знаеха, че е Господ.</p>
<p><span class='l'>13</span>&ensp;Исус дойде, взе хляба и им даде, също и рибата.</p>
<p><span class='l'>14</span>&ensp;Това беше вече трети път, когато Исус се яви на учениците, след като възкръсна от мъртвите.</p>
<p><span class='l'>15</span>&ensp;А като закусиха, Исус каза на Симон Петър: Симоне Йонов, обичаш ли Ме повече, отколкото Ме обичат тези? Каза Му: Да, Господи, Ти знаеш, че Те обичам. Той му каза: Паси агънцата Ми.</p>
<p><span class='l'>16</span>&ensp;Пак му каза втори път: Симоне Йонов, обичаш ли Ме? Отвърна Му: Да, Господи, Ти знаеш, че Те обичам. Той Му каза: Паси овцете Ми.</p>
<p><span class='l'>17</span>&ensp;Каза му трети път: Симоне Йонов, обичаш ли Ме? Петър се натъжи за това, че трети път му каза: Обичаш ли Ме?, и Му отговори: Господи, Ти всичко знаеш; Ти знаеш, че Те обичам. Исус му каза: Паси овцете Ми.</p>
<p><span class='l'>18</span>&ensp;Истина, истина ти казвам: Когато беше по-млад, ти сам се опасваше и ходеше, където си искаше; но когато остарееш, ще разтвориш ръце и друг ще те върже и ще те води, където не искаш.</p>
<p><span class='l'>19</span>&ensp;А като каза това, Той посочваше с каква смърт Петър щеше да прослави Бога. И като изрече това, му каза: Върви след Мен.</p>
<p><span class='l'>20</span>&ensp;А Петър, като се обърна, видя, че след него идва ученикът, когото Исус обичаше, този, който на вечерята се беше облегнал на гърдите Му и каза: Господи, кой е този, който ще Те предаде?</p>
<p><span class='l'>21</span>&ensp;Като го видя, Петър каза на Исус: Господи, а с този какво ще стане?</p>
<p><span class='l'>22</span>&ensp;Исус му каза: Ако искам той да остане, докато дойда, тебе какво те засяга? Ти върви след Мен.</p>
<p><span class='l'>23</span>&ensp;И така, разнесе се слух между братята, че този ученик няма да умре. Исус, обаче, не му каза, че няма да умре, но: Ако искам той да остане, докато дойда, тебе какво те засяга?</p>
<p><span class='l'>24</span>&ensp;Този е ученикът, който свидетелства за тези неща, който и написа тези неща; и знаем, че неговото свидетелство е истинно.</p>
<p><span class='l'>25</span>&ensp;Има още и много други дела, които извърши Исус; но ако се напишеха едно по едно, струва ми се, че цял свят нямаше да побере написаните книги.</p></p>


</span>

</div>
</div>
</body>
</html>
